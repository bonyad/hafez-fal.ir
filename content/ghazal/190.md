---
utid: 1000-190
title: غزل شماره ۱۹۰
_index: 190
list: غزلیات
indexes: د
mesra:
  - کلک مشکین تو روزی که ز ما یاد کند
  - ببرد اجر دو صد بنده که آزاد کند
  - قاصد حضرتِ سلمی که سلامت بادش
  - چه شود گَر، به سلامی دل ما شاد کند
  - امتحان کُن که بسی گنج مُرادت بدهند
  - گر خرابی چو مرا، لطف تو آباد کند
  - یا رب اندر دل آن خسرو شیرین انداز
  - که به رحمت گذری بر سر فرهاد کند
  - شاه را به بود از طاعت صدساله و زهد
  - قدر یک ساعته عمری که درو داد کند
  - حالیا عشوهِ عشق تو ز بنیادم برد
  - تا دگر باره حکیمانه چه بنیاد کند
  - گوهر پاک تو از مدحت ما مستغنی ست
  - فکر مشّاطه چه با حسن خداداد کند
  - ره نبردیم به مقصود خود اندر شیراز
  - خرّم آن روز که حافظ ره بغداد کند
---
قاصدی خوش خبر به سمت شما می آید که به همراه خود رسیدن به مراد و لطف یار را مژده می دهد. مدت درازی صبر کردید و از خدا طلب حاجت نموده اید. گوهری با ارزش به شما بخشیده اند سعی کنید آن را با کمال و جمال حفظ کنید.
