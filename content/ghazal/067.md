---
utid: 1000-067
title: غزل شماره ۶۷
_index: 067
list: غزلیات
indexes: ت
mesra:
  - یارب این شمع دل افروز زکاشانه کیست
  - جان ما سوخت بپرسید که جانانه کیست
  - حالیا خانه بر اندازِ دل و دین من است
  - تا در آغوش که می خسبد و همخانه کیست
  - باده لعل لبش کز لب من دور مباد
  - راحِ روحِ که و پیمان دِهِ پیمانه کیست
  - دولت صحبت آن شمع سعادت پرتو
  - باز پرسید خدا را که به پروانه کیست
  - می دهد هر کسش افسونی و معلوم نشد
  - که دل نازک او مایل افسانه کیست
  - یارب آن شاه وشِ ماهرخِ زهره جبین
  - دُرّ یکتای که و گوهر یکدانه کیست
  - گفتم آه از دل دیوانه حافظ بی تو
  - زیر لب خنده زنان گفت که دیوانه کیست
---
اگر در عشق شکست خورده ای تقصیرکسی نیست و افسوس خوردن بی فایده است و از دست کسی کاری بر نمی آید. همت کن، از جای برخیز و کارهای گذشته را جبران کن انشاالله که موفق می شوی. دنیا به آخر نرسیده است باز هم وقت برای پیمان بستن و دولت زیاد داری.
