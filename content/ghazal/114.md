---
utid: 1000-114
title: غزل شماره ۱۱۴
_index: 114
list: غزلیات
indexes: د
mesra:
  - همای اوج سعادت به دام ما افتد
  - اگر تو را گُذری بر مقام ما افتد
  - حُباب وار براندازم از نشاط کلاه
  - اگر ز روی تو عکسی به جام ما افتد
  - شبی که ماه مُراد از افق طلوع کند
  - بود که پرتو نوری به بام ما افتد
  - به بارگاه تو چون باد را نباشد بار
  - کی اتّفاق مجال سلام ما افتد
  - چو جان فدای لبت شد خیال می بستم
  - که قطره‌ای ز زلالش به کام ما افتد
  - خیال زلف تو گفتا که جان وسیله مساز
  - کزین شکار، فراوان به دام ما افتد
  - به ناامیدی ازین در مرو بزن فالی
  - بود که قرعه‌ی دولت به نام ما افتد
  - ز خاک کوی تو هر گه که دم زند حافظ
  - نسیم گلشن جان در مشامِ ما افتد
---
تقاضای خویش را بلند بگو تا شاید کسی حرف هایت را بشنود و یا اینکه شکار به دام تو بیافتد یعنی ایکه به مقصد برسی. این فال را هم به این امید باز کرده ای که دولت و شام نصیبت شود. پس آن روز بسیار نزدیک است و تو به بلندترین جای خوشبختی و مقام دست پیدا می کنی.
