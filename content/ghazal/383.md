---
utid: 1000-383
title: غزل شماره ۳۸۳
_index: 383
list: غزلیات
indexes: ن
mesra:
  - چندان که گفتم غم با طبیبان
  - درمان نکردند مسکین غریبان
  - آن گل که هر دم در دست بادیست
  - گو شرم بادش از عندلیبان
  - یا رب امان ده تا باز بیند
  - چشم محبّان روی حبیبان
  - ما درد پنهان با یار گفتیم
  - نتوان نهفتن درد از طبیبان
  - دُرجِ محبّت بر مهر خود نیست
  - یا رب مبادا کام رقیبان
  - ‌ ای منُعِم آخر بر خوان جودت
  - تا چند باشیم از بی نصیبان
  - حافظ نگشتی شیدای گیتی
  - گر، میشنیدی پند ادیبان
---
تنها درمان دردتان رهائی از غربت است. باید کمی صبر کنید چون چاره ای غیر از این ندارید. زمانی روی دوست را می بینید که همه ی رقیبان را از میدان به د کرده باشید. شکایت را کار بگذارید، به پند بزرگان توجه کنید. مطمئن باشید گه از وصال یار بی نصیب نخواهید ماند.
