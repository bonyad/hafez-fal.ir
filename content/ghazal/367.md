---
utid: 1000-367
title: غزل شماره ۳۶۷
_index: 367
list: غزلیات
indexes: م
mesra:
  - فتوی پیر مغان دارم و قولیست قدیم
  - که حرام است می آن جا که نه یار است ندیم
  - چاک خواهم زدن این دلق ریایی چه کنم
  - روح را صحبت ناجنس عذابی است الیم
  - تا مگر جرعه فشاند لب جانان بر من
  - سالها شد که منم بر در میخانه مقیم
  - مگرش خدمت دیرین من از یاد برفت
  - ‌ ای نسیم سحری یاد دهش عهد قدیم
  - بعد صد سال اگر بر سر خاکم گذری
  - سر برآرد ز گلم رقص کنان عظم رمیم
  - دلبر از ما به صد امیّد ستد اوّل دل
  - ظاهراً عهد فرامش نکند خلق کریم
  - غنچه گو تنگ دل از کار فروبسته مباش
  - کز دم صبح مدد یابی و انفاس نسیم
  - فکر بهبود خود ای دل ز دری دیگر کن
  - درد عاشق نشود بِه به مداوای حکیم
  - گوهر معرفت اندوز که با خود ببری
  - که نصیب دگران است نصاب زر و سیم
  - دام سخت است مگر یار شود لطف خدا
  - ورنه آدم نبرد صرفه ز شیطان رجیم
  - حافظ ار سیم و زرت نیست چه شد شاکر باش
  - چه به از دولت لطف سخن و طبع سلیم
---
یه قولی که داده اید عمل کنید. از صحبت کردن با نامحرمان بپرهیزید. مدتهاست که در پی حاجت خودتان این در و آن در می زنید. فکر می کنید دیگران از عهدی که با شما بسته اند پشیمان شده اند. امید داشته باشید گره ی کارتان باز می شود و کسانی کمکتان می کنند به شرط اینکه به نصایح آنها گوش کنید. به لطف خدا از دامی که برایتان پهن کرده اند رهایی پیدا می کنید و شیطان را شکست می دهید و به دولت و نیک بختی می رسید.
