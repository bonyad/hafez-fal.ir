---
utid: 1000-216
title: غزل شماره ۲۱۶
_index: 216
list: غزلیات
indexes: د
mesra:
  - آن یار کزوُ خانه ما جایِ پری داشت
  - سر تا قدمش چون پری از عیب بَری بود
  - دل گفت فروکش کنم این شهر به بویش
  - بیچاره ندانست که یارش سفری بود
  - منظور خردمند من آن ماه که او را
  - با حُسن ادب شیوه صاحب نظری بود
  - از چنگ منش اختر بدمهر به دَر بُرد
  - آری چه کنم دولت دور قمری بود
  - عذری بنه ای دل که تو درویشی و او را
  - در مملکت حُسن سرِ تاجوری بود
  - تنها نه ز راز دل من پرده برافتاد
  - تا بود فلک، شیوه او پرده دری بود
  - اوقات خوش آن بود که با دوست به سر رفت
  - باقی همه بی حاصلی و بی خبری بود
  - خوش بود لب آب و گُل و سبزه و نسرین
  - افسوس که آن گنج روان رهگذری بود
  - خود را بکشد بلبل ازین رشک که گُل را
  - با باد صبا وقت سحر جلوه گری بود
  - هر گنج سعادت که خدا داد به حافظ
  - از یمن دعای شب و درس سحری بود
---
در مقطع زمانی، کمی دچار مشکلات می شوی که بسیار زود حل می شود گاهی اوقات خود را به بطالت می گذرانی و بعد پشیمان می شوی. قدر مال خود را ندانسته و بی خود آن را خرج کرده ای که حالا افسوس می خوری. حالا هم دیر نشده از خدا بخواه تا دوباره تو را از مال بی نیاز کند.
