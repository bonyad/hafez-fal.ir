---
utid: 1000-223
title: غزل شماره ۲۲۳
_index: 223
list: غزلیات
indexes: د
mesra:
  - هرگزم نقش تو از لوح دل و جان نرود
  - هرگز از یاد من آن سرو خرامان نرود
  - از دماغ من سرگشته خیال دهنت
  - به جفای فلک و غصه دوران نرود
  - در ازل بست دلم با سر زلفت پیوند
  - تا ابد سر نکشد وز سر پیمان نرود
  - هر چه جز بار غمت بر دل مسکین من است
  - برود از دل من وز دل من آن نرود
  - آن چنان مهر توام در دل و جان جای گرفت
  - که اگر سر برود از دل و از جان نرود
  - گر رود از پی خوبان دل من معذور است
  - درد دارد چه کند کز پی درمان نرود
  - هر که خواهد که چو حافظ نشود سرگردان
  - دل به خوبان ندهد وز پی ایشان نرود
---
یاد یار لحظه ای از تو جدا نمی شود به خاطر جفایی که دیده ای مدام غصه می خوری پیمان را با تو شکسته اند و بار غم روی دلت سنگینی می کند. برای اینکه از این بار غم رهایی پیدا کنی و از سرگردانی نجات یابی فکر نکن. با خدایت به رازو نیاز بپرداز تا دلت دوباره شاد شود.
