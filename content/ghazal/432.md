---
utid: 1000-432
title: غزل شماره ۴۳۲
_index: 432
list: غزلیات
indexes: ی
mesra:
  - مخمور جام عشقم، ساقی بده شرابی
  - پر کن قدح که بی می مجلس ندارد آبی
  - وصف رخ چو ماهش در پرده راست ناید
  - مطرب بزن نوایی ساقی بده شرابی
  - شد حلقه قامت من، تا بعد از این رقیبت
  - زین در، دگر نراند، ما را به هیچ بابی
  - در انتظار رویت، ما و امیدواری
  - در عشوه وصالت، ما و خیال و خوابی
  - مخمور آن دو چشمم، آیا کجاست جامی
  - بیمار آن دو لعلم، آخر کم از جوابی
  - حافظ چه مینهی تو، دل در خیال خوبان
  - کی تشنه سیر گردد، از لمعه سرابی
---
تنها به مادیات نیاز ندارید بلکه به معنویات و محبت هم نیازمندید. کسی در نظرتان هست که به شما اعتنایی نمی کند. تصور می کنید رقیبتان جلوتر از شماست و همه ی درها را به رویتان بسته می بینید. انتظار می کشید و در عین حال امیدوارید اما به این هم فکر کنید که اگر بهحاجتتان نرسیدید شکست نخورده اید.
