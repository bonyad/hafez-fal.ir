---
utid: 1000-475
title: غزل شماره ۴۷۵
_index: 475
list: غزلیات
indexes: ی
mesra:
  - گفتند خلایق که تویی یوسف ثانی
  - چون نیک بدیدم به حقیقت به از آنی
  - شیرینتر از آنی به شکرخنده که گویم
  - ‌ ای خسرو خوبان که تو شیرین زمانی
  - تشبیه دهانت نتوان کرد به غنچه
  - هرگز نبود غنچه بدین تنگ دهانی
  - صد بار بگفتی که دهم زان دهنت کام
  - چون سوسن آزاده چرا جمله زبانی
  - گویی بدهم کامت و جانت بستانم
  - ترسم ندهی کامم و جانم بستانی
  - چشم تو خدنگ از سپر جان گذراند
  - بیمار که دیده‌ست بدین سخت کمانی
  - چون اشک بیندازیش از دیده مردم
  - آن را که دمی از نظر خویش برانی
---
حسن و صفات ظاهری و باطنی شما بسیار است. گناه نمی کنید و هر سخنتان به شیرنی شکر است که همه از آن فیض می برند. مرادی دارید که رسیدن به آن را محال می دانید ولی آنقدر مقاوم و پابرا هستید که هیچ چیز و هیچ کس نمی تواند شما را ناامید کند، پیش کسی گریه نکنید زیرا دشمنانتان شاد می شوند.
