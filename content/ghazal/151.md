---
utid: 1000-151
title: غزل شماره ۱۵۱
_index: 151
list: غزلیات
indexes: د
mesra:
  - دمی با غم به سر بردن جهان یک سر نمی ارزد
  - به می بفروش دلق ما کزین بهتر نمی ارزد
  - به کوی می فروشانش به جامی بر نمیگیرد
  - زهی سجّاده تقوی که یک ساغر نمی ارزد
  - رقیبم سرزنشها کرد کز این باب رخ برتاب
  - چه افتاد این سر ما را که خاک در نمی ارزد
  - شکوه تاج سلطانی که بیم جان در و درجست
  - کلاهی دل کش است اما به ترک جان نمی ارزد
  - بس آسان می نمود اول غم دریا به بوی سود
  - غلط کردم که این طوفان به صد گوهر نمی ارزد
  - تو را آن به که روی خود ز مشتاقان بپوشانی
  - که شادی جهانگیری، غم لشکر نمی ارزد
  - چو حافظ در قناعت کوش و از دنیای دون بگذر
  - که یک جو منت دو نان به صد من زر نمی ارزد
---
دنیا و تمام آنچه که در آن است نمی ارزد که بخواهی به خاطرش اشک بریزی و غصه بخوری. گول بعضی از افراد را نخور که می خواهند تو را از ایمانت جدا کنند و به راه کج بکشانند. سجاده ی تقوی خویش را به خواندن نماز رنگین کن. اگر به حرف دوستانت گوش کنی پشیمان می شوی. قناعت پیشه کن تا اینکه تاج سلطنت روی سرت بگذارند.
