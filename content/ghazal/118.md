---
utid: 1000-118
title: غزل شماره ۱۱۸
_index: 118
list: غزلیات
indexes: د
mesra:
  - آن کس که به دست جام دارد
  - سلطانی جم مدام دارد
  - آبی که خَضِر حیات از آن یافت
  - در میکده جو که جام دارد
  - سر رشته جان به جام بگذار
  - کاین رشته ازو نظام دارد
  - ما و می و زاهدان و تقوی
  - تا یار سر کدام دارد
  - بیرون ز سر تو ساقیا نیست
  - در دورِ کسی که کام دارد
  - نرگس همه شیوه های مستی
  - از چشم خوشِ تو، وام دارد
  - ذکر رُخ و زلفِ تو دلم را
  - وردی ست که صبح و شام دارد
  - بر سینه‌ی ریش دردمندان
  - لعلت نمکی تمام دارد
  - در چاه زِنَخ چو حافظ ای جان
  - حسن تو دو صد غلام دارد
---
هر کس که در خانه ی او را زد ناامید بر نمی گردد. پس برای بازگشت سلامتی، دست به سوی او دراز کنید. از او بخواهید در ازای سلامتی، روح و جسم خویش را در راهش صرف کنید. خداوند هم به این حسن نیت شما از سر گناهتان خواهد گذشت. انشاالله.
