---
utid: 1000-491
title: غزل شماره ۴۹۱
_index: 491
list: غزلیات
indexes: ی
mesra:
  - به چشم کردهام ابروی ماه سیمایی
  - خیال سرو قدی نقش بسته ام جایی
  - اُمید هست که منشورِ عشق بازی من
  - از آن کمانچه ابرو رسد به طغرایی
  - سرم ز دست بشد چشم از انتظار بسوخت
  - در آرزوی سر و چشم مجلس آرایی
  - مکدّر است دل، آتش به خرقه خواهم زد
  - بیا ببین که کرا میکند تماشایی
  - به روز واقعه تابوت ما ز سرو کُنید
  - که میرویم به داغ بلند بالایی
  - زمام دل به کسی داده ام منِ درویش
  - که نیستش به کس از تاج و تخت پروایی
  - در آن مقام که خوبان ز غمزه تیغ زنند
  - عجب مدار سری اوفتاده در پایی
  - مرا که از رخ او ماه در شبستان است
  - کجا بُوَد به فروغ ستاره پروایی
  - نعیم خلد چه باشد؟ رضای دوست طلب
  - که باشد ازو غیر او تمنّایی
  - دُرَر زِ شوق برآرند ماهیان به نثار
  - اگر سفینه حافظ رسد به دریایی
---
با خیال روی یار زندگی می کنید و امیدتان به جوابی است که او می دهد. دیگر از انتظار خسته شده اید و دلتان محزون شده و از آتش عشق می سوزید. ناامید شده اید و حاضرید برای رسیدن به یار هر کاری انجام دهید. امیدوار باشید رضایتان به رضای خدا باشد زیرا به آنچه که طلب کرده اید می رسید.
