---
utid: 1000-091
title: غزل شماره ۹۱
_index: 091
list: غزلیات
indexes: ت
mesra:
  - ‌ ای غایب از نظر به خدا می‌سپارمت
  - جانم بسوختی و به دل دوست دارمت
  - تا دامن کفن نکشم زیر پای خاک
  - باور مکن که دست ز دامن بدارمت
  - محراب ابرویت بنما تا سحرگهی
  - دست دعا برآرم و در گردن آرمت
  - گر بایدم شدن سوی هاروتِ بابلی
  - صد گونه جادویی بکنم تا بیارمت
  - خواهم که پیش میرمت ای بی‌وفا طبیب
  - بیمار بازپرس که در انتظارمت
  - صد جوی آب بسته‌ام از دیده بر کنار
  - بر بوی تُخمِ مهر که در دل بکارمت
  - بارم ده از کَرَم سوی خود تا به سوز دل
  - در پای دَم به دَم گُهر از دیده بارمت
  - حافظ شراب و شاهد و رندی نه وضع تُست
  - فی الجُمله می‌کنی و فرو می‌گذارمت
---
او تو را خیلی دوست دارد و تا زمان مرگ فراموشت نخواهد کرد ولی خود را در مقابلش کوچک نکن. تو هم به او فکر می کنی. مصلحت در این است که یار عشق خود را بروز ندهد و همه چیز را با شوز دل تحمل کند تا تو هم در مراحل عشق به پای او برسی.
