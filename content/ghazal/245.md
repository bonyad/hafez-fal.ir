---
utid: 1000-245
title: غزل شماره ۲۴۵
_index: 245
list: غزلیات
indexes: ر
mesra:
  - الا ای طوطی گویای اسرار
  - مبادا خالیت شکّر ز منقار
  - سرت سبز و دلت خوش باد جاوید
  - که خوش نقشی نمودی از خط یار
  - سخن سربسته گفتی با حریفان
  - خدا را ازین معمّا پرده بردار
  - به روی ما زن از ساغر گلابی
  - که خواب آلوده‌ایم ای بخت بیدار
  - چه ره بود این که زد در پرده مطرب
  - که می‌رقصند با هم مست و هشیار
  - از این افیون که ساقی در می‌افکند
  - حریفان را نه سر ماند و نه دستار
  - سکندر را نمی‌بخشند آبی
  - به زور و زر میسّر نیست این کار
  - بیا و حال اهل درد بشنو
  - به لفظ اندک و معنی بسیار
  - بت چینی عدوی دین و دلهاست
  - خداوندا دل و دینم نگهدار
  - به مستوران مگو اسرار مستی
  - حدیث جان مگو، با نقش دیوار
  - به یُمن دولت منصور شاهی
  - عَلَم شد حافظ اندر نظم اشعار
  - خداوندی به جای بندگان کرد
  - خداوندا ز آفاتش نگه دار
---
شانس فقط یک بار در خانه ی شما را می زند پس چرا آن را پس می زنید و ندانسته به بازی می گیرید. فکر می کنید با زور می توانید همه چیز را به دست آورید ولی اینطور نیست. دل و دبینتان را به خدا بسپارید تا به یمن خوبی تان دولت و مال و سلامت به شما عطا فرماید.
