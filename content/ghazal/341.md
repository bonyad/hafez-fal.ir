---
utid: 1000-341
title: غزل شماره ۳۴۱
_index: 341
list: غزلیات
indexes: م
mesra:
  - گر من از سرزنش مدّعیان اندیشم
  - شیوه مستی و رندی نرود از پیشم
  - زهد رندان نوآموخته راهی به دهی ست
  - «من که بدنام جهانم» چه صلاح اندیشم
  - شاه شوریده سران خوان من بی سامان را
  - زآن که در کم خردی از همه عالم بیشم
  - بر جبین نقش کن از خون دل من خالی
  - تا بدانند که قربان تو کافرکیشم
  - اعتقادی بنما و بگذر بهر خدا
  - تا در این خرقه ندانی که چه نادرویشم
  - شعر خونبار من ای باد بدان یار رسان
  - که ز مژگان سیه بر رگ جان زد ریشم
  - من اگر باده خورم ور نه چه کارم با کس
  - حافظ راز خود و عارفِ وقتِ خویشم
---
از راهی که می روی می خواهند منصرفت کنند. سرزنشت می کنند و می گویند آخر کار جز بدنامی چیز دیگری نیست. خدت هم بر سر دو راهی مانده ای و بی سر و سامان هستی. فکرت کار نمی کند. همه چیز را به خدا بسپار. او همه چیز را درست می کند و بر همه چیز واقف است و التیام دهنده ی دل پر خون توست.
