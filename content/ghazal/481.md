---
utid: 1000-481
title: غزل شماره ۴۸۱
_index: 481
list: غزلیات
indexes: ی
mesra:
  - بشنو این نکته که خود را ز غم آزاده کنی
  - خون خوری گر طلب روزیِ ننهاده کنی
  - آخرالامر گِلِ کوزه گَران خواهی شد
  - حالیا فکر سبو کن که پر از باده کنی
  - گر از آن آدمیانی که بهشتت هوس است
  - عیش با آدمیی چند پری زاده کنی
  - تکیه بر جای بزرگان نتوان زد به گزاف
  - مگر اسباب بزرگی همه آماده کنی
  - اجرها باشدت ای خسرو شیرین دهنان
  - گر نگاهی سوی فرهاد دل افتاده کنی
  - خاطرت کِی رقم فیض پذیرد هیهات
  - مگر از نقش پراکنده ورق ساده کنی
  - کار خود گَر به کَرَم باز گذاری حافظ
  - ‌ ای بسا عیش که با بختِ خداداده کنی
  - ‌ ای صبا بندگی خواجه جلال الدّین کن
  - که جهان پرسمن و سوسن آزاده کنی
---
اگر می خواهید غم به سراغتان نیاید و از غم ها رهایی یابید به این فکر باشید که عاقبت باید به دیار باقی بروید بنابراین بهتر است که توشه ی راهتان از ثواب باشد. بدون زحمت نمی توان به مقام رسید باید تلاش کنید مطمئن باشد کارهای شما بدون اجر نمی ماند و جواب خودتان را دریافت می کنید.
