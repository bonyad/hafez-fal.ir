---
utid: 1000-180
title: غزل شماره ۱۸۰
_index: 180
list: غزلیات
indexes: د
mesra:
  - ‌ ای پسته تو خنده زده بر حدیث قند
  - مشتاقم از برای خدا یک شکر بخند
  - طوبی ز قامت تو نیارد که دم زند
  - زین قصه بگذرم که سخن می‌شود بلند
  - خواهی که برنخیزدت از دیده رود خون
  - دل در وفای صحبت رود کسان مبند
  - گر جلوه می‌نمایی و گر طعنه می‌زنی
  - ما نیستیم معتقد شیخ خودپسند
  - ز آشفتگی حال من آگاه کی شود
  - آن را که دل نگشت گرفتار این کمند
  - بازار شوق گرم شد آن سروقد کجاست
  - تا جان خود بر آتش رویش کنم سپند
  - جایی که یار ما به شکرخنده دم زند
  - ‌ ای پسته کیستی تو خدا را به خود مخند
  - حافظ چو ترک غمزه ترکان نمی‌کنی
  - دانی کجاست جای تو خوارزم یا خجند
---
همه ی کارها را به شوخی و خنده نگیر. مردم ر مسخره نکن چون با این کار دل دیگران را می شکنی. باطعنه و نیش سخن نگو و به آشفته حالی و گرفتاری مردم خنده نکن. شاید وقتی تو هم گرفتار شوی. این کار را ترک کن تا همیشه مورد قبول مردم واقع شوی و راهت را بیابی.
