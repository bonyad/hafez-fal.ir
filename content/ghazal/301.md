---
utid: 1000-301
title: غزل شماره ۳۰۱
_index: 301
list: غزلیات
indexes: ک
mesra:
  - ‌ ای دل ریش مرا با لب تو حقّ نمک
  - حقّ نگهدار که من میروم الله مَعَک
  - تویی آن گوهر پاکیزه که در عالم قدس
  - ذکر خیر تو بود حاصل تسبیح ملک
  - در خلوص منت ار هست شکی تجربه کن
  - که عیار زر خالص نشناسد چو محک
  - گفته بودی که شوم مست و دو بوست بدهم
  - وعده از حد بشد و ما نه دو دیدیم و نه یَک
  - بگشا پسته خندان و شکرریزی کن
  - خلق را از دهن خویش مینداز به شک
  - چرخ برهم زنم ار غیر مرادم گردد
  - من نه آنم که زبونی کشم از چرخ فلک
  - چون بر حافظ خویشش نگذاری باری
  - ‌ ای رقیب از بر او یک دو قدم دورتَرَک
---
دینی که بر گردنت می باشد ادا کن و حق مردم را بجا بیاور تا هم در این دنیا و هم دنیای باقی انس و ملک ذکر و خیرت را بگویند. به هر چیزی که شک داری محک بزن تا شکت برطرف شود. خوشحال باش و حرف آخر را بزن که مرادت میسر شده است.
