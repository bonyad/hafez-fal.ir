---
utid: 1000-134
title: غزل شماره ۱۳۴
_index: 134
list: غزلیات
indexes: د
mesra:
  - بلبلی خون جگر خورد و گلی حاصل کرد
  - باد غیرت به صدش خار پریشان دل کرد
  - طوطئی را به خیال شکری دل خوش بود
  - ناگهان سیل فنا نقش اَمل باطل کرد
  - قرّه العین من آن میوه دل یادش باد
  - که چه آسان بشد و کار مرا مشکل کرد
  - ساربان بار من افتاد خدا را مَددی
  - که امید کَرمَم، همره این محمل کرد
  - روی خاکّی و نم چشم مرا خوار مدار
  - چرخ فیروزه طربخانه از این کَهگِل کرد
  - آه و فریاد که از چشم حسود مَه چرخ
  - در لحد ماه کمان ابروی من منزل کرد
  - نزدی شاه رخ و فوت شد امکان حافظ
  - چه کنم بازی ایام مرا غافل کرد
---
شما تلاش خودتان را کرده اید، ناراحت نباشید. وجدانتان را ناراحت نکنید تا حدودی هم موفق شده اید ولی حسود زیاد دارید که آنها باعث اخلال در کارتان شده اند. به ائمه توسل جویید از بازی ایام غافل نشوید. فرصت باز هم پیش می آید.
