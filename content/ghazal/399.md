---
utid: 1000-399
title: غزل شماره ۳۹۹
_index: 399
list: غزلیات
indexes: ن
mesra:
  - کرشمه‌ای کن و بازار ساحری بشکن
  - به غمزه رونق و ناموس سامری بشکن
  - به باد ده سر و دستار عالمی یعنی
  - کلاه گوشه به آیین دلبری بشکن
  - به زلف گو که ره و رسم سرکشی بگذار
  - به غمزه گو که سپاه ستمگری بشکن
  - برون خرام و ببر گوی خوبی از همه کس
  - سزای حور بده رونق پری بشکن
  - به آهوان نظر شیر آفتاب بگیر
  - به ابروان دوتا، قوس مشتری بشکن
  - چو عطرسای شود زلف سنبل از دم باد
  - تو قیمتش به سر زلف عنبری بشکن
  - چو عندلیب فصاحت فروشد ای حافظ
  - تو قدر او به سخن گفتن دری بشکن
---
کارهایتان به لطف خدا رونق می گیرد به شرط اینکه آئین راستی را پیشه کنید. شما در عمل خوب و بیغش از همه پیشی می گیرید و پاداش خودتان را از حوریان و پریان بهشتی می گیرید. صید خودتان را به دست می آورید و درهای ناامیدی را یکی پس از دیگری می شکنید. قدر یار خودتان را بدانید که در این راه کمک بسار به شما کرده است.
