---
utid: 1000-080
title: غزل شماره ۸۰
_index: 080
list: غزلیات
indexes: ت
mesra:
  - عیب رندان مکُن ای زاهد پاکیزه سرشت
  - که گناه دگران بر تو نخواهند نوشت
  - من اگر نیکم و گر بد تو برو خود را باش
  - هر کسی آن دِرَوَد عاقبت کار که کشت
  - همه کس طالب یارند چه هشیار و چه مست
  - همه جا خانه‌ی عشق است چه مسجد چه کنشت
  - سر تسلیم من و خشت در میکده‌ها
  - مُدّعی گر نکُند فهم سخن گو سر و خِشت
  - ناامیدم مکُن از سابقه‌ی لطف ازل
  - تو چه دانی که پس پرده که خوبست و که زشت
  - نه من از خلوتِ تقوی به در افتادم و بس
  - پدرم نیز بهشت ابد از دست بهشت
  - حافظا روز اجل گر به کف آری جامی
  - یک سر از کوی خرابات برندت به بهشت
---
عیب جویی دیگران نکن. اول خودت را برطرف کن. تو چه خوب باشی و چه بد پای خودت نوشته می شود. این ح توست که هر طور بخواهی زندگی کنی و هدفی داشته باشی. حاجات تو یکی پس از دیگری برآورده شده و باز هم با نیاز به درگاه خدامی روی. تقوی را پیشه کن تا از پیشگاه حق رانده نشوی.
