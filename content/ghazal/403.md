---
utid: 1000-403
title: غزل شماره ۴۰۳
_index: 403
list: غزلیات
indexes: ن
mesra:
  - شراب لعل کش و روی مه جبینان بین
  - خلاف مذهب آنان جمال اینان بین
  - به زیر دلق مُلمّع کمندها دارند
  - درازدستی این کوته آستینان بین
  - به خرمن دو جهان سر فرو نمی آرند
  - دماغ و کبر گدایان و خوشه چینان بین
  - گره ز ابروی مشکین نمی گشاید یار
  - نیاز اهل دل و ناز نازنینان بین
  - حدیث عهد محبّت ز کس نمی شنوم
  - وفای صحبت یاران و همنشینان بین
  - اسیر عشق شدن چاره خلاص من است
  - ضمیر عاقبت اندیش پیش بینان بین
  - کدورت از دل حافظ ببرد صحبت دوست
  - صفای همّت پاکان و پاک دینان بین
---
ظاهرتان خلاف آن چیزی است که درونتان می باشد. خوبی ها و هنرهایتان را پنهان کرده اید. همه فکر می کنند انسان متکبر و مغرووری هستید اما بر عکس به عهدهایی که بست اید عمل می کنید. یاران و همنشینان خود را دوست دارید. به زودی از بند اسارت رها می شوید و به عافیت کامل می رسید در این زمان است که کینه و کدورت ها را دور می ریزید و دلتان را پاک می کنید.
