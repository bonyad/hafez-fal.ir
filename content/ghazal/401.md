---
utid: 1000-401
title: غزل شماره ۴۰۱
_index: 401
list: غزلیات
indexes: ن
mesra:
  - چون شوم خاک رهش دامن بیفشاند ز من
  - ور بگویم دل بگردان رو بگرداند ز من
  - روی رنگین را به هر کس می نماید همچو گل
  - ور بگویم بازپوشان بازپوشاند ز من
  - چشم خود را گفتم آخر یک نظر سیرش ببین
  - گفت می خواهی مگر تا جوی خون راند ز من
  - او به خونم تشنه و من بر لبش تا چون شود
  - کام بستانم ازو یا داد بستاند ز من
  - گر چو فرهادم به تلخی جان برآید باک نیست
  - بس حکایتهای شیرین باز می ماند ز من
  - گر چو شمعش پیش میرم بر غمم خندد چو صبح
  - ور برنجم خاطر نازک برنجاند ز من
  - دوستان جان دادهام بهر دهانش بنگرید
  - کو به چیزی مختصر چون باز میماند ز من
  - ختم کن حافظ که گر زین دست باشد درس غم
  - عشق در هر گوشه‌ای افسانه‌ای خواند ز من
---
هر عمل خیری که انجام می دهید نتیجه ی خوبی نمی بینید. دستتان نمک ندارد گاهی آنقدر بی طاقت می شوید که می خواهید غیر از شر کار دیگری انجام ندهید شما عمل خیر و صواب خودتان را انجام دهید. خداست که پاداش شما را می دهد. صبر داشته باشید در اینده در عمل شما نقطه ی نجاتی برایتان پیدا می شود که خودتان باور نمی کنید.
