---
utid: 1000-155
title: غزل شماره ۱۵۵
_index: 155
list: غزلیات
indexes: د
mesra:
  - اگر روم ز پی اش فتنه‌ها برانگیزد
  - ور از طلب بنشینم به کینه برخیزد
  - وگر به رهگذری یک دم از هواداری
  - چو گرد در پی اش افتم چو باد بگریزد
  - وگر کُنم طلب نیم بوسه، صد افسوس
  - ز حقّه دهنش چون شِکّر فرو ریزد
  - من آن فریب که در نرگس تو می بینم
  - بس آبِ روی که با خاک ره برآمیزد
  - فراز و شیب بیابان عشق دام بلاست
  - کجاست شیردلی کز بلا نپرهیزد
  - تو عمر خواه و صبوری که چرخ شعبده باز
  - هزار بازی ازین طرفه تر برانگیزد
  - بر آستانه‌ی تسلیم سر بِنِه حافظ
  - که گر ستیزه کنی روزگار بستیزد
---
همیشه همه ی کارها بر وفق مراد نیست. خیلی هم تلاش نکن و آنچه برایت مقدر ضده به تو می رسد بی خود خود را به زمین و زمان نزن. کمی تامل کن. صبر داشته باش. دلت را قوی کن تا بتوانی فراز و نشیب زندگی را طی کنی. هر چند که زندگی تو را به بازی گرفته است. تسلیم خداوند باش نه دل خود.
