---
utid: 1000-344
title: غزل شماره ۳۴۴
_index: 344
list: غزلیات
indexes: م
mesra:
  - عمریست تا من در طلب هر روز گامی میزنم
  - دست شفاعت هر زمان در نیک نامی میزنم
  - بی ماه مهرافروز خود تا بگذرانم روز خود
  - دامی به راهی مینهم مرغی به دامی میزنم
  - اورنگ* کو، گلچهر* کو؟ نقش وفا و مهر کو؟
  - حالی من اندر عاشقی داو تمامی میزنم
  - تا بو که یابم آگهی از سایه سرو سهی
  - گلبانگ عشق از هر طرف بر خوش خرامی میزنم
  - هر چند کان آرام دل دانم نبخشد کام دل
  - نقش خیالی میکشم فال دوامی میزنم
  - دانم سر آرد غصّه را رنگین برآرد قصّه را
  - این آه خون افشان که من هر صبح و شامی میزنم
  - با آن که از خود غایبم وز می چو حافظ تائبم
  - در مجلس روحانیان گه گاه جامی میزنم
---
زمان طولانی را گذرانده اید تا بتوانید نامی نیک و جایی خوب در دل مردم برای خود باز کنید. ولی دشمنان مدام برای بدنامی تان دام پهن می کنند و به آنچه می خواهید می رسید و به تمام کسانی که خوبی کرده اید به خوبی نتیجه می بینید و کام دلتان شیرین می شود.
