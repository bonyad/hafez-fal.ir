---
utid: 1000-029
title: غزل شماره ۲۹
_index: 029
list: غزلیات
indexes: ت
mesra:
  - ما را زخیال تو چه پروای شراب است
  - خم گو سر خود گیر که خمخانه خراب است
  - گر خمر بهشت است بریزید که بی دوست
  - هر شربت عذبم که دهی عین عذاب است
  - افسوس که شد دلبر و در دیده‌ی گریان
  - تحریر خیال خط او نقش بر آب است
  - بیدار شو‌ ای دیده که ایمن نتوان بود
  - زین سیل دمادم که درین منزل خوابست
  - معشوق عیان می گذرد بر تو ولیکن
  - اغیار همی بیند از آن بسته نقابست
  - گل بر رخ رنگین تو تا لطف عرق دید
  - بر آتش رشک از غم دل غرق گلابست
  - سبزست در و دشت بیا تا نگذاریم
  - دست از سر آبی که جهان جمله سرابست
  - در کنج دماغم مطلب جای نصیحت
  - کاین حجره پر از زمزمه‌ی چنگ و ربابست
  - حافظ چه شد ار عاشق و رند است و نظرباز
  - بس طور عجب لازم ایام شباب است
---
حوادث زیادی در آینده برایت اتفاق می افتد پس بیدار و هوشیار باش. برای رسیدن به خوشی آینده، روزگار امروزت را خراب نکن. از اینکه بعضی ها همه چیز دارند و تو نداری ناراحت نباش زیرا تو گوهری داری که بقیه از داشتن آن محرومند. دنیا سرابی بیش نیست حتی سبزه و گل و دشت چند صباحی می مانند. تکیه بر این عالم فانی نکن.
