---
utid: 1000-053
title: غزل شماره ۵۳
_index: 053
list: غزلیات
indexes: ت
mesra:
  - منم که گوشه میخانه خانقاه من است
  - دعای پیر مغان ورد صبحگاه من است
  - گرم ترانه‌ی چنگ صبوح نیست چه باک
  - نوای من به سحر آه عذرخواه من است
  - ز پادشاه و گدا فارغم به حمدالله
  - کمین گدای در دوست پادشاه من است
  - غرض ز مسجد و میخانه‌ام وصال شماست
  - جز این خیال ندارم خدا گواه من است
  - مگر به تیغ اجل خیمه برکنم ور نی
  - رمیدن از در دولت نه رسم و راه من است
  - از آن زمان که بر این آستان نهادم روی
  - فراز مسند خورشید تکیه گاه من است
  - گناه اگر چه نبود اختیار ما حافظ
  - تو در طریق ادب کوش و گو گناه من است
---
با یک عذرخواهی همه چیز درست می شود و انشاالله از بند غم رهایی خواهی یافت. خداوند از تو حرکت می خواهد و خود برکت عطامی فرماید. روی به آستان حق بیاور تا به مقام عالی برسی. نذری کرده ای که اگر از این ورطه ی غم نجات پیدا کنی تا دم مرگ از راه راست برنمی گردی.
