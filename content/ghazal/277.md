---
utid: 1000-277
title: غزل شماره ۲۷۷
_index: 277
list: غزلیات
indexes: ش
mesra:
  - فکر بلبل همه آنست که گل شد یارش
  - گل در اندیشه که چون عشوه کند در کارش
  - دلربایی همه آن نیست که عاشق بکشند
  - خواجه آنست که باشد غم خدمتگارش
  - جای آنست که خون موج زند در دل لعل
  - زین تغابن که خزف می شکند بازارش
  - بلبل از فیض گل آموخت سخن ورنه نبود
  - این همه قول و غزل تعبیه در منقارش
  - ‌ ای که در کوچه معشوقه ما میگذری
  - بر حذر باش که سر می شکند دیوارش
  - آن سفرکرده که صد قافله دل همره اوست
  - هر کجا هست خدایا به سلامت دارش
  - صحبت عافیتت گر چه خوش افتاد ای دل
  - جانب عشق عزیز است فرو مگذارش
  - صوفی سرخوش ازین دست که کج کرد کلاه
  - به دو جام دگر آشفته شود دستارش
  - دل حافظ که به دیدار تو خو گر شده بود
  - نازپرورد وصال است مجو آزارش
---
به دست آوردن پول و سود به هر طریق ممکن جایز نیست بلکه اصل آن است که حلال و حرام مشخص باشد. با حرف زدن به جایی نمی رسید بهتر است کمی به قول هایی که داده اید و به عهدی که بسته اید فکر کنید و عمل نمایید. مواظب راهی که می روید باشید. سفر کرده ی شما به سلامت بر می گردد. انشاالله.
