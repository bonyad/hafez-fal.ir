---
utid: 1000-166
title: غزل شماره ۱۶۶
_index: 166
list: غزلیات
indexes: د
mesra:
  - روز هجران و شب فُرقت یار آخر شد
  - زدم این فال و گذشت اختر و کار آخر شد
  - آن همه ناز و تنعُّم که خزان میفرمود
  - عاقبت در قدم باد بهار آخر شد
  - شکر ایزد که به اقبال کله گوشه گُل
  - نخوت بادِ دی و شوکت خار آخر شد
  - صبح امید که شد معتکف پرده غیب
  - گو برون آی که کار شب تار آخر شد
  - آن پریشانی شبهای دراز و غم دل
  - همه در سایه گیسوی نگار آخر شد
  - باورم نیست ز بدعهدی ایّام هنوز
  - قصّه غُصّه که در صحبت یار آخر شد
  - ساقیا لطف نمودی قَدحَت پرمی باد
  - که به تدبیر تو تشویشِ خمار آخر شد
  - در شمار ار چه نیاورد کسی حافظ را
  - شکر کان محنت بیرون ز شمار آخر شد
---
ستاره ی بخت و اقبال شما می درخشد و فالتان بسیار فرخنده است. نعمت و مال به سویتان می آید. به ذکر و ثنای خداوند بپردازید. اتفاقات عجیبی رخ می دهند که همگی بسیار خوب هستند و دولت به همراه می آورند و این به خاطر تدبیر و عقل خودت می باشد. در همه حال با خدا باش.
