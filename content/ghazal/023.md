---
utid: 1000-023
title: غزل شماره ۲۳
_index: 023
list: غزلیات
indexes: ت
mesra:
  - خیال روی تو در هر طریق همره ماست
  - نسیم موی تو پیوند جان آگه ماست
  - به رغم مدعیانی که منع عشق کنند
  - جمال چهره تو حجت موجه ماست
  - ببین که سیب زنخدان تو چه می گوید
  - هزار یوسف مصری فتاده در چه ماست
  - اگر به زلف دراز تو دست ما نرسد
  - گناه بخت پریشان و دست کوته ماست
  - به حاجب در خلوت سرای خاص بگو
  - فلان ز گوشه نشینان خاک درگه ماست
  - به صورت از نظر ما اگرچه محجوب است
  - همیشه در نظر خاطر مرفّه ماست
  - اگر به سالی حافظ دری زند بگشای
  - که سال هاست که مشتاق روی چون مه ماست
---
با خیال او زندگی می کنی. مدعی هستی که عاشق شده ای اما می دانی که برای رسیدن به وصال یار باید صبر داشته باشی. با گوشه نشینی کار به جایی نمی بری. تلاش کن، هر چند که سال ها طول بکشد. ولی عاقبت به مراد خودت می رسی.
