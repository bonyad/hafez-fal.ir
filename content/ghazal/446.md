---
utid: 1000-446
title: غزل شماره ۴۴۶
_index: 446
list: غزلیات
indexes: ی
mesra:
  - صبا تو نکهت آن زلف مشک بو داری
  - به یادگار بمانی که بوی او داری
  - دلم که گوهر اسرار حسن و عشق در اوست
  - توان به دست تو دادن گرش نکو داری
  - در آن شمایل مطبوع هیچ نتوان گفت
  - جز این قدر که رقیبان تندخو داری
  - نوای بلبلت ای گل کجا پسند افتد
  - که گوش و هوش به مرغان هرزه گو داری
  - به جرعه تو سرم مست گشت نوشت باد
  - خود از کدام خُم است این که در سبو داری
  - به سرکشیِّ خود ای سرو جویبار مناز
  - که گر بدو رسی از شرم سر فرو داری
  - دم از ممالک خوبی چو آفتاب زدن
  - تو را رسد که غلامان ماهرو داری
  - قبای حسن فروشی تو را برازد و بس
  - که همچو گل همه آیین رنگ و بو داری
  - ز کنج صومعه حافظ مجوی گوهر عشق
  - قدم برون نِه اگر میل جست و جو داری
---
با خاطرات خودتان زندگی می کنید. دلتان گوهر اسرار زیبا و خوش است. رقیبان شما پیش رویتان قد علم کرده اند کاری نکنید که بعد های باعث پشیمانی شود. کسانی را دارید که حاضرند برای رسیدن به مقصود به شما کمک کنند. راه و روش تان آیین خوبان است اگر می واهید گمشده ی خودتان را پیدا کنید بیشتر جستجو کنید.
