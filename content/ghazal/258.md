---
utid: 1000-258
title: غزل شماره ۲۵۸
_index: 258
list: غزلیات
indexes: ز
mesra:
  - هزار شکر که دیدم به کام خویشت باز
  - ز روی صدق و صفا گشته با دلم دمساز
  - روندگان طریقت ره بلا سپرند
  - رفیق عشق چه غم دارد از نشیب و فراز
  - غم حبیب نهان به ز جست و جوی رقیب
  - که نیست سینه ارباب کینه، محرم راز
  - چه فتنه بود که مشّاطه قضا انگیخت
  - که کرد نرگس مستش سیه به سرمه ناز
  - به این سپاس که مجلس مُنوّر است به تو
  - گرت چو شمع جفایی رسد بسوز و بساز
  - به نیم بوسه دعایی بخر ز اهل دلی
  - که کید دشمنت ازجان و جسم دارد باز
  - فکند زمزمه عشق در حجاز و عراق
  - نوای بانگ غزل های حافظ از شیراز
---
در هر حال خدا را شاکر باش حتی اگر بلا بر تو نازل شود و از فراز و نشیب زندگی خسته شده باشی. با خودت کنار بیا با اشک و غم کاری از پیش نخواهی برد. سرنوشت حوادث زیادی برایت رقم زده. مرد عمل باش تا با همه ی آنها مقابله کنی و به دولت برسی.
