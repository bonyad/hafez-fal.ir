---
utid: 1000-354
title: غزل شماره ۳۵۴
_index: 354
list: غزلیات
indexes: م
mesra:
  - به مژگان سیه کردی هزاران رخنه در دینم
  - بیا کز چشم بیمارت هزاران درد برچینم
  - الا ای همنشین دل که یارانت برفت از یاد
  - مرا روزی مباد آن دم که بی یاد تو بنشینم
  - جهان پیر است و بی بنیاد از این فرهادکُش فریاد
  - که کرد افسون و نیرنگش ملول از جان شیرینم
  - ز تاب آتش دوری شدم غرق عرق چون گل
  - بیار ای باد شبگیری نسیمی زان عرق چینم
  - جهان فانی و باقی فدای شاهد و ساقی
  - که سلطانیّ ِ عالم را طفیل عشق می بینم
  - اگر بر جای من غیری گزیند دوست حاکم اوست
  - حرامم باد اگر من جان به جای دوست بگزینم
  - صباح الخیر زد بلبل کجایی ساقیا برخیز
  - که غوغا می کند در سر خروشِ چنگ دوشینم
  - شب رحلت هم از بستر روم در قصر حورالعین
  - اگر در وقت جان دادن تو باشی شمع بالینم
  - حدیث آرزومندی که در این نامه ثبت افتاد
  - همانا بیغلط باشد که حافظ داد تلقینم
---
بسیار انسان باوفایی هستید هر چند که روزگار و دوستانتان به شما جفا می کنند ولی باز هم مرام خودتان را حفظ کرده و برای رسیدن به اهداف خودتان کوشش و اهتمام زیادی می کنید. مراقب باشید گول شیطان را نخورید و به جای بهشت سر از جهنم در نیاورید. خوب می دانید که دنیا فانی است پس ارزش گناه کردن را ندارد.
