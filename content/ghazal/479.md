---
utid: 1000-479
title: غزل شماره ۴۷۹
_index: 479
list: غزلیات
indexes: ی
mesra:
  - صبح است و ژاله می‌چکد از ابر بهمنی
  - برگ صبوح ساز و بده جام یک منی
  - در بحر مایی و منی افتاده‌ام بیار
  - می تا خلاص بخشدم از مایی و منی
  - خون پیاله خور که حلال است خون او
  - در کار یار باش که کاریست کردنی
  - ساقی به دست باش که غم در کمین ماست
  - مطرب نگاه دار همین ره که می‌زنی
  - می ده که سر به گوش من آورد چنگ و گفت
  - خوش بگذران و بشنو از این پیر منحنی
  - ساقی به بی‌نیازی رندان که می بده
  - تا بشنوی ز صوت مغنی هوالغنی
---
دچار کبر و غرور شده اید سعی کنید خودتان را خلاص کنید و از کارهای حرام دور کرده و به خدا نزدیک شوید. اگر بخواهید همین راه را طی کنید غم به سراغتاتن می آید. به راز و نیاز بپردازید تا کامروا باشید. درست است که به چیزی نیاز ندارید اما نیازمند رحمت الهی هستید.
