---
utid: 1000-457
title: غزل شماره ۴۵۷
_index: 457
list: غزلیات
indexes: ی
mesra:
  - هزار جهد بکردم که یار من باشی
  - مرادبخش دل بی قرار من باشی
  - چراغ دیده شب زنده دار من گردی
  - انیس خاطر امیدوار من باشی
  - چو خسروان ملاحت به بندگان نازند
  - تو در میانه خداوندگار من باشی
  - از آن عقیق که خونین دلم ز عشوه او
  - اگر کنم گله‌ای رازدار من باشی
  - در آن چمن که بتان دست عاشقان گیرند
  - گرت ز دست برآید نگار من باشی
  - شبی به کلبه احزان عاشقان آیی
  - دمی انیسِ دلِ سوگوار من باشی
  - شود غزاله خورشید صید لاغر من
  - گر آهویی چو تو یک دم شکار من باشی
  - سه بوسه کز دو لبت کرده‌ای وظیفه من
  - اگر ادا نکنی قرض دار من باشی
  - من این مراد ببینم به خود که نیم شبی
  - به جای اشک روان در کنار من باشی
  - من ار چه حافظ شهرم جوی نمیارزم
  - مگر تو از کرم خویش یار من باشی
---
شما تلاش خودتان را کرده اید پس ناراحت نباشید و از بخت خودتان گله نکنید. از نظر شما همه چیز به آخر رسیده و زندگی تان تیره و تار گردیده است. او به عهد خود وفا نکرده و شما خوبی خودتان را ثابت کرده اید ولی باز هم امیدوارید و این رمز موفقیت شماست.
