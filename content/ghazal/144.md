---
utid: 1000-144
title: غزل شماره ۱۴۴
_index: 144
list: غزلیات
indexes: د
mesra:
  - به سرّ جامِ جم آنگه نظر توانی کرد
  - که خاک میکده کُحلِ بصر توانی کرد
  - مباش بی می و مطرب که زیر طاق سپهر
  - بدین ترانه غم از دل به در توانی کرد
  - گُلِ مُراد تو آنگه نقاب بگشاید
  - که خدمتش چو نسیم سحر توانی کرد
  - گدایی در میخانه طُرفه اکسیری ست
  - گر این عمل بکُنی خاک زر توانی کرد
  - به عزم مرحله عشق پیش نهِ قدمی
  - که سودها کُنی ار این سفر توانی کرد
  - تو کز سرای طبیعت نمیروی بیرون
  - کجا به کوی حقیقت گذر توانی کرد
  - جمال یار ندارد نقاب و پرده ولی
  - غبار ره بنشان تا نظر توانی کرد
  - بیا که چاره ذوق حضور و نظم امور
  - به فیض بخشی اهل بصر توانی کرد
  - ولی تو تا لب معشوق و جام مِی خواهی
  - طمع مدار که کاری دگر توانی کرد
  - دلا ز نور ریاضت گر آگهی یابی
  - چو شمع خنده زنان ترکِ سر توانی کرد
  - گر این نصیحت شاهانه بشنوی حافظ
  - به شاهراه طریقت گُذر توانی کرد
---
جوانیت را به نحو احسن بگذران خوش باش نه آن که در پی اش غم باشد. رسیدن به مراد بسیار سهل است به شرط اینکه غلام خدا باشی و گدایی در خانه ی او را بکنی. به سفری می روی که بسیار سودمند است. در کارت طمع نباشد وگرنه کارها را خراب می کنی بسیار خوش شانسی و دست به هر چه بزنی طلا می شود.
