---
utid: 1000-107
title: غزل شماره ۱۰۷
_index: 107
list: غزلیات
indexes: د
mesra:
  - حُسن تو همیشه در فزون باد
  - رویت همه ساله لاله گون باد
  - وندر سر من خیال عشقت
  - هر روز که هست در فزون باد
  - قدِّ همه دلبرانِ عالم
  - در خدمت قامتت نگون باد
  - هر سرو که در چمن برآید
  - پیش الفِ قدَت چو نون باد
  - چشمی که نه فتنه تو باشد
  - چون گوهر اشک غرق خون باد
  - چشم تو ز بهر دلربایی
  - در کردنِ سحر ذوفنون باد
  - هر جا که دلی است از غمِ تو
  - بی صبر و قرار و بی سکون باد
  - هر کس که نباشدش سر هجر
  - از حلقه‌ی وصل تو برون باد
  - لعل تو که هست جان حافظ
  - دور از لب هر خسیس دون باد
---
خویب های و محسناتتان همه را مجذوب خود ساخته و این یکی ار دلایل خوبی باطن شماست. دوستان و آشنایان جملگی شما را دوست دارند و هواخواهتان هستند. همه در مقابلتان خودشان را کوچک می دانند. فتنه را خاموش و آشتی ها را برپا می سازید. کسی از شما ناراحتی ندارد. همه در حق شما دعا و ثنا می گویند.
