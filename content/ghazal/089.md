---
utid: 1000-089
title: غزل شماره ۸۹
_index: 089
list: غزلیات
indexes: ت
mesra:
  - یا رَب سببی ساز که یارم به سلامت
  - باز آید و برهاندم از بندِ ملامت
  - خاک رَه آن یار سفرکرده بیارید
  - تا چشم جهان بین کُنَمش جای اقامت
  - فریاد که از شش جهتم راه ببستند
  - آن خال و خط و زلف و رخ و عارض و قامت
  - امروز که در دست توام مرحمتی کن
  - فردا که شوم خاک چه سود اشک ندامت
  - ‌ ای آنکه به تقریر و بیان دم زنی از عشق
  - ما با تو نداریم سخن، خیر و سلامت
  - درویش مکن ناله ز شمشیر احبّا
  - کاین طایفه از کشته ستانند غرامت
  - در خرقه زن آتش که خمِ ابروی ساقی
  - بر می‌شکند گوشه‌ی محراب امامت
  - حاشا که من از جور و جفای تو بنالم
  - بیدادِ لطیفان همه لطف است و کرامت
  - کوته نکند بحث سر زُلف تو حافظ
  - پیوسته شد این سلسله تا روز قیامت
---
راه به جایی نداری. همه درها به رویت بسته شده و فکر می کنی دنیا نیز از هر جهت روی خشم به تو نشان می دهد. دیگران هم به جای کمک مسخره ات می کنند و مدام ایراد می گیرند. پس تو هم رازهای درونت ر فاش نکن. امیدوار باش. تو تا روز قیامت با جور زمانه در جنگ و ستیز هستی.
