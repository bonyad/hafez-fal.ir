---
utid: 1000-486
title: غزل شماره ۴۸۶
_index: 486
list: غزلیات
indexes: ی
mesra:
  - بلبل ز شاخ سرو به گلبانگِ پهلوی
  - میخواند دوش درسِ مقاماتِ معنوی
  - یعنی بیا که آتش موسی نمود گل
  - تا از درخت نکتهِ توحید بشنوی
  - مرغانِ باغ قافیه سنجند و بذله گوی
  - تا خواجه می خورد به غزلهای پهلوی
  - جمشید جز حکایت جام از جهان نبرد
  - زنهار دل مبند بر اسباب دنیوی
  - این قصّه عجب شنو از بخت واژگون
  - ما را بکشت یار به انفاسِ عیسوی
  - خوش وقت بوریا و گدایی و خواب اَمن
  - کاین عیش نیست درخور اورنگ خسروی
  - چشمت به غمزه خانه مردم سیاه کرد
  - مخموریت مباد که خوش مست میروی
  - دهقان سالخورده چه خوش گفت با پسر
  - کای نور چشم من بجز از کشته ندروی
  - ساقی مگر وظیفه حافظ زیاده داد
  - کاشفته گشت طرّه دستار مولوی
---
پایبند به اصول دنیوی نباش به منویات و روحیات خودت هم بپردازو ایمانت را قویتر کن زیرا همه هر آنچه از مادیات که دارند در این دنیا باقی گذاشته و معنویات و کارهای خوب و بد را با خود به دنیای آخرت می برند. زمانی بخت با تو یار است که فرش زیر پایت حصیر باشد ولی دلت خوش و راحت و آرام باشد.
