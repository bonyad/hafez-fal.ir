---
utid: 1000-290
title: غزل شماره ۲۹۰
_index: 290
list: غزلیات
indexes: ش
mesra:
  - دلم رمیده شد و غافلم من درویش
  - که آن شکاری سرگشته را چه آمد پیش
  - چو بید بر سر ایمان خویش میلرزم
  - که دل به دست کمان ابروییست کافرکیش
  - خیال حوصله بحر می پزد هیهات!
  - چه هاست در سر این قطره محال اندیش
  - بنازم آن مژه شوخ عافیت کش را
  - که موج میزندش آب نوش بر سر نیش
  - ز آستین طبیبان هزار خون بچکد
  - گرم به تجربه دستی نهند بر دل ریش
  - به کوی میکده گریان و سرفکنده روم
  - چرا که شرم همی آیدم ز حاصل خویش
  - نه عمر خضر بماند نه ملک اسکندر
  - نزاع بر سر دنیای دون مکن درویش
  - بدان کمر نرسد دست هر گدا حافظ
  - خزینه یی به کف آور ز گنج قارون بیش
---
بر سر دو راهی قرار گرفته ای. همه ی کارها را سخت می گیری و ناامیدی. فکر می کنی تا حالا زنده بودنت بیخود بوده و تلاش هایت هدر رفته و خود را گول زده ای ولی این را بدان که از هر جا شروع کنی با منفعت است. با تجربه ای که به دست آورده ای بهتر تصمیم می گیری و راهت را انتخاب می کنی.
