---
utid: 1000-305
title: غزل شماره ۳۰۵
_index: 305
list: غزلیات
indexes: ل
mesra:
  - به عهد گل شدم از توبه شراب خجل
  - که کس مباد ز کردار ناصواب خجل
  - صلاح ما همه دام رهست و من زین بحث
  - نیم ز شاهد و ساقی به هیچ باب خجل
  - بود که یار نرنجد ز ما به خلق کریم
  - که از سؤال ملولیم و از جواب خجل
  - ز خون که رفت شب دوش از سراچه چشم
  - شدیم در نظر شبروان خواب خجل
  - رواست نرگس مست ار فکند سر در پیش
  - که شد ز شیوه آن چشم پرعتاب خجل
  - تو خوبروی تری ز آفتاب و شکر خدا
  - که نیستم ز تو در روی آفتاب خجل
  - حجاب ظلمت از آن بست آب خضر که گشت
  - ز طبع حافظ و این شعر همچو آب خجل
  - از آن نهفت رخ خویش در نقاب صدف
  - که شد ز نظم خوشش لؤلؤ خوشاب خجل
---
ا کار زشتی که انجام داده ای بسیار خجالت زده هستی. منتظر بقیه سرنوشت خود باش که هرچه صلاح باشد همان خواهد شد. خودت را بی تفاوت نشان نده ثابت کن از کار که کرده ای خجالت زده هستی. ذات خوبی داری پس به درونت رجوع کن و سیای و ظلمت را از دلت بدر کن و بگذار دلت همچون آب صاف شود.
