---
utid: 1000-099
title: غزل شماره ۹۹
_index: 099
list: غزلیات
indexes: خ
mesra:
  - دل من در هوای روی فرُّخ
  - بود آشفته همچون مویِ فرُّخ
  - بجز هندوی زلفش هیچکس نیست
  - که برخوردار شد از روی فرُّخ
  - سیاهی نیک بخت است آنکه دایم
  - بود همراه و هم زانوی فرُّخ
  - شود چون بید لرزان سرو بُستان
  - اگر بینَد قد دلجویِ فرُّخ
  - بده ساقی شرابِ ارغوانی
  - به یاد نرگسِ جادویِ فرُّخ
  - دوتا شُد قامتم همچون کمانی
  - ز غم پیوسته چون ابروی فرُّخ
  - نسیمِ مشک تاتاری خجل کرد
  - شمیم زلفِ عنبر بویِ فرُّخ
  - اگر میل دل هر کس به جایی ست
  - بود میل دل من سوی فرُّخ
  - غلام خاطر آنم که باشد
  - چو حافظ چاکر و هندویِ فرُّخ
---
آنقدر در حال و هوای یار به وصال فکر کرده ای که زندگی را فراموش کرده و تمام سختی ها را به جان خریده ای. دل . دیده ات را با گریه به تاراج داده دیگر اشکی باقی نمانده است. هر چه مقدر و قسمت باشد همان می شود. امیدت را هیچ وقت از دست نده چون خداوند ارحم و الراحمین است.
