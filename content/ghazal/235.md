---
utid: 1000-235
title: غزل شماره ۲۳۵
_index: 235
list: غزلیات
indexes: د
mesra:
  - زهی خجسته زمانی که یار بازآید
  - به کام غمزدگان غمگسار بازآید
  - به پیش خیل خیالش کشیدم ابلق چشم
  - بدان امید که آن شهسوار بازآید
  - در انتظار خدنگش همی پرد دل صید
  - خیال آن که به عزم شکار بازآید
  - اگر نه در خَم چوگان او رود سَرِ من
  - ز سر چگویم و سر خود چه کار بازآید
  - مقیم بر سر راهش نشسته ام چون گَرد
  - بدان هوس که بدین رهگذار بازآید
  - دلی که با سر زلفین او قراری کرد
  - گمان مبر که بدان دل قرار بازآید
  - چه جورها که کشیدند بلبلان از دی
  - به بوی آن که دگر نوبهار بازآید
  - ز نقشبند قضا هست امید آن حافظ
  - که همچو سرو به دست آن نگار بازآید
---
خوشحال باش. روزی فرخنده که منتظرش بودی رسیده است و این به خاطر صبر و امیدواری خود توست. دلت آرام می گیرد. ستم هایی که به تو کرده اند فراموش کن که تو به مرادت رسیده ای. این کار قضا و جزئی از سرنوشت تو بود.
