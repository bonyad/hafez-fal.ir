---
utid: 1000-113
title: غزل شماره ۱۱۳
_index: 113
list: غزلیات
indexes: د
mesra:
  - بنفشه دوش به گل گفت و خوش نشانی داد
  - که تاب من به جهان طُرّه فلانی داد
  - دلم خزانه اسرار بود و دست قضا
  - درش ببست و کلیدش به دلستانی داد
  - شکسته وار به درگاهت آمدم که طبیب
  - به مومیایی لطف توام نشانی داد
  - تنش درست و دلش شاد باد و خاطر خوش
  - که دست داد دِهَش،داد ناتوانی داد
  - برو معالجه خود کن ای نصیحت گوی
  - شراب و شاهد شیرین که را زیانی داد؟
  - گذشت بر من مسکین و با رقیبان گفت
  - دریغ! حافظ مسکین من چه جانی داد!
---
مقدمات رسیدن به مرادت مهیا شده. دست قضا همه چیز را روبراه کرده و درهای بسته به رویت باز می شوندو دوباره جوان می شوی و شادابی خود را به دست می آوری. فقط مواظب حریفان خود باش که اینبار هم سرمایه ی تو را از بین نبرند. اسرارت را هم برای خودت حفظ کن.
