---
utid: 1000-494
title: غزل شماره ۴۹۴
_index: 494
list: غزلیات
indexes: ی
mesra:
  - ‌ ای دل گر از آن چاه زنخدان بدرآیی
  - هر جا که روی زود پشیمان بدرآیی
  - هش دار که گر وسوسه نفس کنی گوش
  - آدم صفت از روضه رضوان بدرآیی
  - شاید که به آنی فلکت دست نگیرد
  - گر تشنه لب از چشمه حیوان بدرآیی
  - جان میدهم از حسرت دیدار تو چون صبح
  - باشد که چو خورشید درخشان بدرآیی
  - چندان چو صبا بر تو گُمارم دَم همّت
  - کَز غنچه چو گل خُرَّم و خندان بدرآیی
  - در تیره شبِ هجر تو جانم به لب آمد
  - وقت است که، همچون مه تابان بدرآیی
  - بر خاک درت بسته ام از دیده دو صد جوی
  - تا بو که تو چون سرو خرامان بدرآیی
  - حافظ مکن اندیشه که آن یوسف مهرو
  - بازآید و از کلبه احزان بدرآیی
---
دچار وسوسه شده ای بر سر دو راهی مانده ای کاری کن که سر از بهشت در بیاوری نه جهنم. درست است که تشنه هستی ولی نداری و تشنگی بهتر از گناه کردن است. خدا پاداش صبر واجر ثواب تو را می دهد و سربلند از راهی که انتخاب کرده ای در می آیی زیرا فکر درست و راه راست را طی کردی تا خانه ی محزون تو شاد شود.
