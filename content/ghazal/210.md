---
utid: 1000-210
title: غزل شماره ۲۱۰
_index: 210
list: غزلیات
indexes: د
mesra:
  - دوش در حلقه‌ی ما صحبت گیسوی تو بود
  - تا دل شب سخن از سلسله‌ی موی تو بود
  - دل که از ناوک مژگان تو در خون میگشت
  - باز مشتاق کمانخانه ابروی تو بود
  - هم عفاالله صبا کز تو پیامی میداد
  - ورنه در کَس نرسیدیم که از کوی تو بود
  - عالم از شور و شر عشق خبر هیچ نداشت
  - فتنه انگیز جهان غمزه جادوی تو بود
  - من سرگشته هم از اهل سلامت بودم
  - دام راهم شکَنِ طُرَّه هندوی تو بود
  - بگشا بند قبا تا بگشاید دلِ من
  - که گشادی که مرا بود ز پهلوی تو بود
  - به وفای تو که بر تُربت حافظ بگذر
  - کز جهان میشد و در آرزوی روی تو بود
---
آفرین بر ایمان راسخ و اراده ی تو که باعث می شود جهانی را بهم بریزی و دنیایی را به خوبی بسازیریال دام ها را مشکنی خداوند به خاطر همین همت و ایمانت، دلت و راهت را همیشه روشن می کند و تو به تمام حاجات خود می رسی حتی اگر آرزویت عجیب باشد.
