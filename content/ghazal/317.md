---
utid: 1000-317
title: غزل شماره ۳۱۷
_index: 317
list: غزلیات
indexes: م
mesra:
  - فاش میگویم و از گفته خود دلشادم
  - بنده عشقم و از هر دو جهان آزادم
  - طایر گلشن قدسم چه دهم شرح فراق
  - که درین دامگه حادثه چون افتادم
  - من مَلک بودم و فردوس برین جایم بود
  - آدم آورد درین دیر خراب آبادم
  - سایه طوبی و دلجویی حور و لب حوض
  - به هوای سر کوی تو برفت از یادم
  - نیست بر لوح دلم جز الف قامت دوست
  - چه کنم حرف دگر یاد نداد استادم
  - کوکب بخت مرا هیچ منجّم نشناخت
  - یا رب از مادر گیتی به چه طالع زادم
  - تا شدم حلقه به گوش در میخانه عشق
  - هر دم آید غمی از نو، به مبارک بادم
  - می خورد خون دلم مردمک چشم و سزاست
  - که چرا دل به جگرگوشه مردم دادم
  - پاک کن چهره حافظ به سر زلف ز اشک
  - ور نه این سیل دمادم ببرد بنیادم
---
بسیار انسان وارسته و با ایمانی هستید و جز بندگی خدا را نمی پذیرید. بارها از دام شیطان به سلامت رهایی پیدا کرده اید. جای شما بهشت برین است. جز خدمت به خلق به چیز دیگریفکر نمی کنید. مورد امتحان الهی قرار گرفته اید. سعی کنید مثل همیشه سربلند از این آزمون بیرون بیایید.
