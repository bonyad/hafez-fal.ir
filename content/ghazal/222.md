---
utid: 1000-222
title: غزل شماره ۲۲۲
_index: 222
list: غزلیات
indexes: د
mesra:
  - از سر کوی تو هر کو به ملالت برود
  - نرود کارش و آخر به خجالت برود
  - سالک از نور هدایت طلبد راه به دوست
  - که به جایی نرسد گر به ضلالت برود
  - کام خود آخر عمر از می و معشوق بگیر
  - حیف اوقات که یکسر به بطالت برود
  - ‌ ای دلیل دل گمگشته خدا را مددی
  - که غریب ار نبرد ره به دلالت برود
  - حکم مستوری و مستی همه بر خاتمت است
  - کس ندانست که آخر به چه حالت برود
  - کاروانی که بود بدرقه اش لطف خدای
  - به تجمّل بنشیند، به جلالت برود
  - حافظ از چشمه حکمت به کف آور آبی
  - بو که از لوح دلت نقش جهالت برود
---
از نادانی و جهالت خلاص می شوی. راهت را پیدا می کنی اما کمی سختی و ملامت می کشی. هر کسی تا سختی نکشد به راحتی نخواهند رسید. فردی کاردان کمکت می کند تا تو به کمال و جمال برسی. هیچ کس از آینده ی خود خبر ندارد ولی تو آینده ای روشن داری که به تمام نیات دل خود می رسی.
