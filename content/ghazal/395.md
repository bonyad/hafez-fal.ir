---
utid: 1000-395
title: غزل شماره ۳۹۵
_index: 395
list: غزلیات
indexes: ن
mesra:
  - گلبرگ را ز سنبل مشکین نقاب کن
  - یعنی که رخ بپوش و جهانی خراب کن
  - بفشان عرق ز چهره و اطراف باغ را
  - چون شیشه های دیده ما پرگلاب کن
  - ایّام گل چو عمر به رفتن شتاب کرد
  - ساقی به دور باده گلگون شتاب کن
  - بگشا به شیوه نرگس پرخواب مست را
  - وز رشک چشم نرگس رعنا به خواب کن
  - بوی بنفشه بشنو و زلف نگار گیر
  - بنگر به رنگ لاله و عزم شراب کن
  - زآن جا که رسم و عادت عاشقکشی توست
  - با دشمنان قدح کش و با ما عتاب کن
  - همچون حباب دیده به روی قدح گشای
  - وین خانه را قیاس اساس از حباب کن
  - حافظ وصال می طلبد از ره دعا
  - یا رب دعای خسته دلان مستجاب کن
---
همگان مجذوب شما می شوند و تو کسی هستی که از حسن و خوبی کم نداری. چشمهایت همه را افسون می کند و بدون هیچ کلامی با همه حرف می زند. پیمانی که بسته ای بسیار مبارک و فرخنده است روزگارت روز به روز بهتر می شود. لطف و محبت کسی دائم شامل حالت می شود. به آرزویت می رسی و جوانتر می شوی.
