---
utid: 1000-162
title: غزل شماره ۱۶۲
_index: 162
list: غزلیات
indexes: د
mesra:
  - خوش آمد گُل وز آن خوش تر نباشد
  - که در دستت به جُز ساغر نباشد
  - زمان خوش دلی دَریاب و دُر یاب
  - که دایم در صدف گوهر نباشد
  - غنیمت دان و می خور در گلستان
  - که گل تا هفته دیگر نباشد
  - اَیا پُر لعل کرده جام زرّین
  - ببخشا بر کسی کِش زر نباشد
  - بیا ای شیخ و دَر خُمخانه‌ی ما
  - شرابی خور که در کوثر نباشد
  - بشوی اوراق اگر همدرس مایی
  - که عِلم عشق در، دفتر نباشد
  - ز من بنیوش و دل در شاهدی بند
  - که حُسنش بسته زیور نباشد
  - شرابی بی خمارم بخش یا رب
  - که با وی، هیچ دردِ سر نباشد
  - من از جان بنده سلطان اویسم
  - اگر چه یادش از چاکِر نباشد
  - به تاج عالم آرایش که خورشید
  - چنین زیبنده افسر نباشد
  - کسی گیرد خطا بر نظم حافظ
  - که هیچش لُطف در گوهر نباشد
---
قدر جوانیت را بدان و به خاطر مسائل کوچک غمگین نباش. وجودت مثل گلستانی است که چند روزی سبز و با طراوت است و بعد خزان زندگی آن را از بین می برد. اگر می خواهی عمری دراز داشته باشی به مستمندان کمک کن. ناجی تو کسی غیر از خدا نیست و اوست که زینت دهنده ی دلهاست.
