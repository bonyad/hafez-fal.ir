---
utid: 1000-278
title: غزل شماره ۲۷۸
_index: 278
list: غزلیات
indexes: ش
mesra:
  - شراب تلخ میخواهم که مرد افکن بود زورش
  - که تا یک دم بیاسایم ز دنیا و شر و شورش
  - سماط دهر دون پرور ندارد شهد آسایش
  - مذاق حرص و آز، ای دل بشو از تلخ و از شورش
  - بیاور می که نتوان شد ز مکر آسمان ایمن
  - به لعب زهره چنگی و مریخ سلحشورش
  - کمند صید بهرامی، بیفکن جام جم بردار
  - که من پیمودم این صحرا نه بهرام است و نه گورش
  - بیا تا در می صافیت راز دهر بنمایم
  - به شرط آنکه ننمایی به کج طبعان دل کورش
  - نظر کردن به درویشان منافیّ بزرگی نیست
  - سلیمان با چنان حشمت نظرها بود با مورش
  - کمان ابروی جانان نمی پیچد سر از حافظ
  - ولیکن خنده می آید بدین بازوی بی زورش
---
از فرصتی که داری استفاده کن وگرنه کسی دیگر از این فرصت سود می برد. به زیردستان خود هم توجه کن. اگر در عین مفام و ثروت، به زیردستان محبت کردی مردی. دامی برایت گسترده اند.
