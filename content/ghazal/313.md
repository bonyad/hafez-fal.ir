---
utid: 1000-313
title: غزل شماره ۳۱۳
_index: 313
list: غزلیات
indexes: م
mesra:
  - باز آی ساقیا که هواخواه خدمتم
  - مشتاق بندگی و دعاگوی دولتم
  - زآن جا که فیض جام سعادت فروغ توست
  - بیرون شدی نمای ز ظلمات حیرتم
  - هر چند غرق بحر گناهم ز صد جهت
  - تا آشنای عشق شدم ز اهل رحمتم
  - عیبم مکن به رندی و بدنامی ای حکیم
  - کاین بود سرنوشت ز دیوان قسمتم
  - می خور که عاشقی نه به کسب است واختیار
  - این موهبت رسید ز میراث فطرتم
  - من کز وطن سفر نگزیدم به عمر خویش
  - در عشق دیدن تو هواخواه غربتم
  - دریا و کوه در ره و من خسته و ضعیف
  - ‌ ای خضر پی خجسته مدد ده به همتم
  - دورم به صورت از در دولتسرای دوست
  - لیکن به جان و دل ز مقیمان حضرتم
  - حافظ به پیش چشم تو خواهد سپرد جان
  - در این خیالم ار بدهد عمر مهلتم
---
در این فکر هستی که مه چیز را از نو شروع کنی تا جبران مافات گردد. هر چند که گناهکاری ولی راه توبه را پیش گرفتهای و از این به بعد رحمت خداوند شامل حالت می شود. خودت ذا به دست سرنوشت بسپار. اگرچه خسته و ضعیف شده ای ولی با کی همت باز هم جوان و پرانرژی م شوی به تمام اهداف و مقاصد خود می رسی. مطمئن باش آنقدر عمر می کنی که به آرزوهایت برسی.
