---
utid: 1000-360
title: غزل شماره ۳۶۰
_index: 360
list: غزلیات
indexes: م
mesra:
  - گر ازین منزل ویران به سوی خانه روم
  - دگر آن جا که روم عاقل و فرزانه روم
  - زین سفر گر به سلامت به وطن بازرسم
  - نذر کردم که هم از راه به میخانه روم
  - تا بگویم که چه کشفم شد از این سیر و سلوک
  - به در صومعه با بربط و پیمانه روم
  - آشنایان ره عشق گرم خون بخورند
  - ناکسم گر به شکایت سوی بیگانه روم
  - بعد از این دست من و زلف چو زنجیر نگار
  - چند و چند از پی کام دل دیوانه روم
  - گر ببینم خم ابروی چو محرابش باز
  - سجده شکر کنم وز پی شکرانه روم
  - خرم آن دم که چو حافظ به تولّای وزیر
  - سرخوش از میکده با دوست به کاشانه روم
---
روزگار روی بد و سخت خود را کنار زده و روی خوش خود را به شما نشان می دهد. شما نیز در طی زندگی تجربه های کافی به دست آورده و عاقل شده اید. در جستجوی چیز با ارزشی هستید که آن را پیدا می کنید.هر ضرری دیده اید از آشنایان بوده است. از این به بعد زنجیرها پاره شده و آزاد می گردید و فرصت دارید تا برای رسیدن به مراد خودتان تلاش کنید. شکر نعمت خدا را بجا آورید.
