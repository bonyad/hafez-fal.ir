---
utid: 1000-487
title: غزل شماره ۴۸۷
_index: 487
list: غزلیات
indexes: ی
mesra:
  - ‌ ای بی خبر بکوش که صاحب خبر شوی
  - تا راهرو نباشی کی راهبر شوی
  - در مکتب حقایق، پیش ادیب عشق
  - هان ای پسر بکوش که روزی پدر شوی
  - دست از مس وجود چو مردانِ ره بشوی
  - تا کیمیای عشق بیابی و زر شوی
  - خواب و خورت ز مرتبه خویش دور کرد
  - آنگه رَسی به خویش که بی خواب و خور شوی
  - گر نورِ عشقِ حقّ به دل و جانت اوفتد
  - بالله کز آفتابِ فلک خوب تر شوی
  - یک دم غریقِ بحر خدا شو گمان مبر
  - کز آب هفت بحر به یک موی تر شوی
  - از پای تا سرت همه نور خدا شود
  - در راه ذوالجلال چو بی پا و سر شوی
  - وجه خدا اگر شودت منظرِ نظر
  - زین پس شکی نماند که صاحب نظر شوی
  - بنیاد هستی تو چو زیر و زبر شود
  - در دل مدار هیچ که زیر و زَبَر شوی
  - گر در سرت هوای وصال است حافظا
  - باید که خاک درگهِ اهلِ هنر شوی
---
تو که خودت بی تجربه ای چگونه به دیگران امر و نهی می کنی. تو که از عشق بویی نبرده ای چطوری صحبت از عشق می کنی و به راه راست دعوت می کنی. ائل خودت را بسارز و روزگار را تجربه کن. وقتی که حس کردی نور خدا دلت را روشن کرده آن وقت حق رهبری داری و روزگارت تغییر می کند و اگر حاجتی داری باید با خدا باشی.
