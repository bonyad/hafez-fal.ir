---
utid: 1000-052
title: غزل شماره ۵۲
_index: 052
list: غزلیات
indexes: ت
mesra:
  - روزگاریست که سودای بتان دین منست
  - غم این کار نشاط دل غمگین منست
  - دیدن روی تو را دیده‌ی جان بین باید
  - وین کجا مرتبه چشم جهان بین منست
  - یار من باش که زیب فلک و زینت دهر
  - از مه روی تو و اشک چو پروین منست
  - تا مرا عشق تو تعلیم سخن گفتن کرد
  - خلق را ورد زبان مدحت و تحسین منست
  - دولت فقر خدایا به من ارزانی دار
  - کاین کرامت سبب حشمت و تمکین منست
  - واعظ شحنه شناس این عظمت گو مفروش
  - زآن که منزلگه سلطان دل مسکین منست
  - یا رب این کعبه مقصود تماشاگه کیست
  - که مغیلان طریقش گل و نسرین منست
  - حافظ از حشمت پرویز دگر قصه مخوان
  - که لبش جرعه کش خسرو شیرین منست
---
دیگر خسته شده ای. صبرو قرار نداری از سرگردانی خسته ای و این باعث دل شکستگی تو شده است. فقر و بی پولی عذابت می دهد. مقصود و مراد تو همان ثروت است که برای رسیدن به آن خود را به هر آب و آتشی می زنی. نترس روزی خواهد رسید که همه ی مردم تو را تحسین کنند و از تو کمک می خواهند.
