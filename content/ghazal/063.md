---
utid: 1000-063
title: غزل شماره ۶۳
_index: 063
list: غزلیات
indexes: ت
mesra:
  - روی تو کس ندید و هزارت رقیب هست
  - در غنچه‌ای هنوز و صدت عندلیب هست
  - گر آمدم به کوی تو چندان غریب نیست
  - چون من در این دیار هزاران غریب هست
  - هر چند دورم از تو که دور از تو کس مباد
  - لیکن امید وصل تواَم عن قریب هست
  - در عشق خانقاه و خرابات فرق نیست
  - هر جا که هست پرتو روی حبیب هست
  - آنجا که کار صومعه را جلوه می‌دهند
  - ناموس دیر راهب و نام صلیب هست
  - عاشق که شد که یار به حالش نظر نکرد
  - ‌ ای خواجه درد نیست وگرنه طبیب هست
  - فریاد حافظ این همه آخر به هرزه نیست
  - هم قصّه‌‌ای غریب و حدیثی عجیب هست
---
در راهی که قدم نهاده ای هزاران رقیب داری که باید از میدان به در کنی. احساس غریبی می کنی اما به همین زودی چشمت به جمال یار روشن می شود و همگان برای اینوصل جشن خواهند گرفت. هیچ دردی نیست که درمان نداشته باشد. طبیب درد تو هم رسیدن به یار است.
