---
utid: 1000-459
title: غزل شماره ۴۵۹
_index: 459
list: غزلیات
indexes: ی
mesra:
  - زین خوش رقم که بر گل رخسار میکشی
  - خط بر صحیفه گل و گلزار میکشی
  - اشک حرم نشین نهانخانه مرا
  - زآن سوی هفت پرده به بازار میکشی
  - کاهل روی چو باد صبا را به بوی زلف
  - هر دم به قید سلسله در کار میکشی
  - هر دم به یاد آن لب میگون و چشم مست
  - از خلوتم به خانه خمّار میکشی
  - گفتی سر تو بسته فتراک ما شود
  - سهل است اگر تو زحمت این بار میکشی
  - با چشم و ابروی تو چه تدبیر دل کنم
  - وه زین کمان که بر من* بیمار میکشی
  - بازآ که چشم بد ز رخت دفع میکند
  - ‌ ای تازه گل که دامن ازین خار میکشی
  - حافظ دگر چه می طلبی از نعیم دهر؟
  - می می چشی و طرّه دلدار میکشی
---
مطمئن باش هر خوبی که می کنی بدون اجر نمی ماند. هر غصه و دعایی که در دلت می کنی و هر اشکی که می ریزی تا عرش و هفت آمان می رسد. تدبیری برای چاره ی کار خود نداری، فقط از خدا خواسته ای که دل بیمارت را التیام بخشد. به آنچه که می خواهی می رسی و به هر چیزی که دست بزنی تبدیل به طلا می شود.
