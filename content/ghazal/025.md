---
utid: 1000-025
title: غزل شماره ۲۵
_index: 025
list: غزلیات
indexes: ت
mesra:
  - شکفته شد گل خمری و گشت بلبل مست
  - صلای سرخوشی‌ ای صوفیان باده پرست
  - اساس توبه که در محکمی چو سنگ نمود
  - به بین که جام زجاجی چه طرفه اش بشکست
  - بیار باده که در بارگاه استغنا
  - چه پاسبان و چه سلطان، چه هوشیار وچه مست
  - ازین رباط دو در چون ضرورتست رحیل
  - رواق و طاق و معیشت چه سربلند و چه پست
  - مقام عیش میسر نمی شود بی رنج
  - بلی به حکم بلا بسته اند عهد الست
  - به هست و نیست مرنجان ضمیر و خوش میباش
  - که نیستی ست سرانجام هر کمال که هست
  - شکوه آصفی و اسب باد و منطق طیر
  - به باد رفت و از او خواجه هیچ طرف نبست
  - به بال و پر مرو از ره که تیر پرتابی
  - هوا گرفت زمانی ولی به خاک نشست
  - زبان کلک تو حافظ چه شکر آن گوید
  - که تحفه‌ی سخنت می برند دست به دست
---
به سهولت و راحتی به مقام و مادیات نخواهی رسید. همه چیزت باید در حد کمال باشد. باطن خوب، کار حلال، هوشیاری و تقوی، در این صورت است که به هدف خواهی رسید و به هر مقام و منزلتی که رسیدی سر تعظیم در برابر خداوند فرود آر وگرنه باز همه چیز را از دست خواهی داد.
