---
utid: 1000-281
title: غزل شماره ۲۸۱
_index: 281
list: غزلیات
indexes: ش
mesra:
  - یا رب آن نوگل خندان که سپردی به منش
  - می سپارم به تو از چشم حسود چمنش
  - گر چه از کوی وفا گشت به صد مرحله دور
  - دور باد آفت دور فلک از جان و تنش
  - گر به سرمنزل سلمی رسی ای باد صبا
  - چشم دارم که سلامی برسانی به منش
  - به ادب نافه گشایی کن از آن زلف سیاه
  - جای دلهای عزیزست به هم برمزنش
  - گو دلم حقّ وفا با خط و خالت دارد
  - محترم دار در آن طرّه‌ی عنبرشکنش
  - در مقامی که به یاد لب او می نوشند
  - سفله آن مست که باشد خبر از خویشتنش
  - عِرض و مال از در میخانه نشاید اندوخت
  - هر که این آب خورد رخت به دریا فکنش
  - هر که ترسد ز ملال انده عشقش نه حلال
  - سر ما و قدمش یا لب ما و دهنش
  - شعر حافظ همه بیت الغزل معرفت است
  - آفرین بر نفس دلکش و لطف سخنش
---
فکر می کنید رسیدن به حاجت محال است ولی به زودی خبری بسیار خوش به شما می دهند. بی قرار و بی تاب شده اید. به هر کس که می رسید می خواهید خبری از او بگیرید اما بدانید انتظار امروز تلخ و وصال فردا بسیار شیرین است. خودتان را به دست سرنوشت سپرده اید و مطمئن هستید هر چه پیش آید رضای حق در اوست.
