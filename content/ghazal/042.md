---
utid: 1000-042
title: غزل شماره ۴۲
_index: 042
list: غزلیات
indexes: ت
mesra:
  - حال دل با تو گفتنم هوس است
  - خبر دل شنفتنم هوس است
  - طمع خام بین که قصه فاش
  - از رقیبان نهفتنم هوس است
  - شب قدری چنین عزیز و شریف
  - با تو تا روز خفتنم هوس است
  - وه که دردانه‌ای چنین نازک
  - در شب تار سفتنم هوس است
  - ‌ ای صبا امشبم مدد فرمای
  - که سحرگه شکفتنم هوس است
  - از برای شرف به نوک مژه
  - خاک راه تو رفتنم هوس است
  - همچو حافظ به رغم مدعیان
  - شعر رندانه گفتنم هوس است
---
بیش از این طمع نکن چون حریفان از تو پیشی می گیرند. بر مبنای هوی و هوس کاری را انجام نده چون عاقبت خوشی در پی ندارد. آن مرادی که مدت هاست دنبالش می گردی به زودی خواهی یافت. انسانیت و شرف خود را در گرو این کار نگذار.
