---
utid: 1000-448
title: غزل شماره ۴۴۸
_index: 448
list: غزلیات
indexes: ی
mesra:
  - ‌ ای که در کوی خرابات مقامی داری
  - جَمِ وقت خودی ار دست به جا می داری
  - ‌ ای که با زلف و رخ یار گذاری شب و روز
  - فرصتت باد که خوش صبحی و شامی داری
  - ‌ ای صبا، سوختگان بر سر ره منتظرند
  - گر از آن یار سفرکرده پیامی داری
  - خال سرسبزِ تو خوش دانه عیشی است ولی
  - بر کنار چَمَنش وَه که چه دامی داری
  - بوی جان از لبِ خندان قدح میشنوم
  - بشنو ای خواجه اگر زآن که مشامی داری
  - چون به هنگام وفا، هیچ ثباتت نبود
  - می کنم شکر که بر جور دوامی داری
  - نام نیک ار طلبد از تو غریبی چه شود
  - تویی امروز درین شهر که نامی داری
  - بس دعایِ سَحَرت مونِس جان خواهد بود
  - تو که چون حافظ شب خیز غلامی داری
---
در میان عده ای ارج و قرب بالایی دارید و در جای دیگر همه منتظر ورودتان می باشند. بخت با شماست، خوشحال باشید و خدا را شکر کنید که جور و جفا از بین رفته و جای آن را مهر و وفا آمده است. نامتان پر آوازه می شود. بیشتر با خدا باشید و نماز شب بخوانید تا راهتان را گم نکنید. انشاالله
