---
utid: 1000-495
title: غزل شماره ۴۹۵
_index: 495
list: غزلیات
indexes: ی
mesra:
  - مِی خواه و گُل افشان کُن از دَهر چه میجویی
  - این گُفت سحرگه گُل بلبل تو چه میگویی
  - مَسنَد به گلستان بر تا شاهد و ساقی را
  - لب گیری و رخ بوسی می نوشی و گل بویی
  - شمشاد خرامان کن و آهنگ گلستان کن
  - تا سرو بیاموزد از قَدِّ تو دل جویی
  - تا غنچهِ خندانت دولت به که خواهد داد
  - ‌ ای شاخ گل رعنا از بهر که میرویی
  - امروز که بازارت پُرجوش خریدار است
  - دریاب و بِنه گنجی از مایهِ نیکویی
  - چون شمع نکورویی در رهگُذر باد است
  - طرفِ هُنری بربند از شمع نکورویی
  - آن طُرّه که هر جعدش صد نافه چین ارزد
  - خوش بودی اگر بودی بوییش ز خوش خویی
  - هر مرغ به دستانی در گلشن شاه آمد
  - بلبل به نواخوانی حافظ به غزل گویی
---
دیگر از خدا چه می خواهید. به دنبال چه چیزی می گردید همه چیز در کنار شماست، چشمانتان را باز کنید گلستانی از معرفت و دلجویی در کنارتان هست. امروز که خریداری دارید می توانید گنج عشق طلب کنید وگرنه فردا دیر است. خوش اخلاقی تان باعث جذب دیگران است و این نوای دلتان هست که حافظ را به غزل گویی تشویق می کند.
