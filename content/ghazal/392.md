---
utid: 1000-392
title: غزل شماره ۳۹۲
_index: 392
list: غزلیات
indexes: ن
mesra:
  - دانی که چیست دولت؟ دیدار یار دیدن
  - در کوی او گدایی بر خسروی گزیدن
  - از جان طمع بریدن آسان بود ولیکن
  - از دوستان جانی، مشکل توان بریدن
  - خواهم شدن به بستان چون غنچه با دل تنگ
  - وآن جا به نیک نامی پیراهنی دریدن
  - گه چون نسیم با گل راز نهفته گفتن
  - گه سرّ عشق بازی از بلبلان شنیدن
  - بوسیدن لب یار اول ز دست مگذار
  - کآخر ملول گردی از دست و لب گزیدن
  - فرصت شمار صحبت کز این دوراهه منزل
  - چون بگذریم دیگر نتوان به هم رسیدن
  - گویی برفت حافظ از یاد شاه منصور
  - یا رب به یادش آور درویش پروریدن
---
بر سر دو راهی قرار گرفته اید و تصمیم گیری برایتان بسیار مشکل شده است راه اول برای شما ثروت و مال به دنبال دارد ولی با دلی تنگ و راه دوم نیک نامی و عشق و وصال ولی بدون ثروت و مال. راهی را انتخاب کنید که به وصال یار بیانجامد. فرصت را غنیمت بدانید و بسم الله بگویید توکل به خدا کنید.
