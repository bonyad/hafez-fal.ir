---
utid: 1000-270
title: غزل شماره ۲۷۰
_index: 270
list: غزلیات
indexes: س
mesra:
  - درد عشقی کشیده ام که مُپرس
  - زهر هجری چشیده ام که مُپرس
  - گشته ام در جهان و آخر کار
  - دلبری برگزیده ام که مُپرس
  - آن چنان در هوای خاک درش
  - میرود آب دیده ام که مُپرس
  - من به گوش خود از دهانش دوش
  - سخنانی شنیده ام که مُپرس
  - سوی من لب چه می گزی که مگوی
  - لب لعلی گزیده ام که مُپرس
  - بی تو در کلبه گدایی خویش
  - رنجهایی کشیده ام که مُپرس
  - همچو حافظ غریب در ره عشق
  - به مقامی رسیده ام که مُپرس
---
یارتان در همه حال با شماست. به او اطمینان کنید حرف های او از صدق و صفا می باشد. به خاطر شما مصائب و مشکلات را هر چند که بسیار سخت است تحمل می کند. او شما را به عرش اعلا می رساند و مقامتان را بالا می برد.
