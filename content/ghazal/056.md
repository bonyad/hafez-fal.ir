---
utid: 1000-056
title: غزل شماره ۵۶
_index: 056
list: غزلیات
indexes: ت
mesra:
  - دل سراپرده محبّت اوست
  - دیده آیینه دار طلعت اوست
  - تو و طوبی و ما و قامت یار
  - فکر هر کس به قدر همت اوست
  - گر من آلوده دامنم چه زیان
  - همه عالم گواه عصمت اوست
  - من که باشم در آن حرم که صبا
  - پرده دار حریم حرمت اوست
  - دور مجنون گذشت و نوبت ماست
  - هر کسی پنج روز نوبت اوست
  - مُلکتِ عاشقی و گنج طَرب
  - هر چه دارم ز یمن دولت اوست
  - من و دل گر فدا شدیم چه باک
  - غرض اندر میان سلامت اوست
  - فقر ظاهر مبین که حافظ را
  - سینه گنجینه محبت اوست
---
هر چقدر کوشش کنی همانقدر نتیجه می گیری. به امی این نباش که از غیب برایت کاری انجام شود. همه چیز برای موفقیت مهیاشت کمی همت لازم است. کوچکترین خلافی باعث می شود هر چه را به دست آورده ای از دست بدهی. پایت را از گلیم خویش درازتر نکن. خداوند گواه بر اعمال توست. تلاشت را بیشتر کن، عمر زودگذر است. شما ذکرت سلامتی برای دیگران و خود باشد.
