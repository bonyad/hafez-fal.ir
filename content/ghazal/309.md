---
utid: 1000-309
title: غزل شماره ۳۰۹
_index: 309
list: غزلیات
indexes: م
mesra:
  - عشقبازی و جوانی و شراب لعل فام
  - مجلس انس و حریف همدم و شرب مدام
  - ساقی شکردهان و مطرب شیرین سخن
  - همنشین نیک کردار و ندیم نیک نام
  - شاهدی از لطف و پاکی رشکِ آب زندگی
  - دلبری در حسن و خوبی غیرت ماه تمام
  - بزمگاهی دل نشان چون قصر فردوس برین
  - گلشنی پیرامنش چون روضه دارالسّلام
  - صف نشینان نیکخواه و پیشکاران با ادب
  - دوستداران صاحب اسرار و حریفان دوستکام
  - باده گلرنگِ تلخِ تیزِ خوشخوارِ سبک
  - نُقلش از لعل نگار و نَقلش از یاقوت خام
  - غمزه ساقی به یغمای خرد آهخته تیغ
  - زلف جانان از برای صید دل گسترده دام
  - نکته دانی بذله گو چون حافظ شیرین سخن
  - بخشش آموزی جهان افروز چون حاجی قوام
  - هر که این عشرت نخواهد خوش دلی بر وی تباه
  - وان که این مجلس نجوید زندگی بر وی حرام
---
موقعیت برای شما مهیاست. این گوی و این میدان. اگر کمی فکر و تامل کنید همه چیز یکجا نصیبتان می شود. خداوند بسیا دوستتان دارد که مقام و ثروت و یار خوب رابه ما داده حالا باید دید که در مقابل این لطف الهی چه کار می کنید و چگونه شاکر هستد.
