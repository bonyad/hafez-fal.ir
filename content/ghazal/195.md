---
utid: 1000-195
title: غزل شماره ۱۹۵
_index: 195
list: غزلیات
indexes: د
mesra:
  - غلام نرگسِ مستِ تو تاجدارانند
  - خراب باده لعل تو هوشیارانند
  - ترا صبا و مرا آب دیده شُد غمّاز
  - وگر نه عاشق و معشوق رازدارانند
  - ز زیر زُلف دوتا چون گذر کنی بنگر
  - که از یمین و یسارت چه بی قرارانند
  - گذار کن چو صبا بر بنفشه زار و به بین
  - که از تطاول زلفت چه سوگوارانند
  - نصیب ماست بهشت ای خداشناس برو
  - که مستحقّ کرامت گناهکارانند
  - نه من بر آن گُل عارض غزل سرایم و بس
  - که عَندلیب تو از هر طرف هزارانند
  - تو دستگیر شو ای خضر پی خجسته که من
  - پیاده میروم و همرهان سوارانند
  - بیا به میکده و چهره ارغوانی کُن
  - مرو به صومعه کان جا سیاهکارانند
  - خلاص، حافظ از آن زلف تابدار مباد
  - که بستگان کمند تو رستگارانند
---
خواهان بیشمار داری که از نظر مقام و منزلت حتی از تو بالاترند. گاهی در بعضی موارد مدعی هستی وای خودت می دانی که هنوز دست چپ و راستت را نمی شناسی. هنوز اول راهی، از فراز و نشیب نترس. آینده ی بسیار مبارک و خوبی داری هر چند که گاهی گناه می کنی.
