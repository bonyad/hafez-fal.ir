---
utid: 1000-320
title: غزل شماره ۳۲۰
_index: 320
list: غزلیات
indexes: م
mesra:
  - دیشب به سیل اشک ره خواب میزدم
  - نقشی به یاد خط تو بر آب میزدم
  - ابروی یار در نظر و خرقه سوخته
  - جامی به یاد گوشه محراب میزدم
  - هر مرغ فکر کز سر شاخ سخن بِجَست
  - بازش به طرّه تو به مضراب میزدم
  - روی نگار در نظرم جلوه مینمود
  - وز دور بوسه بر رخ مهتاب میزدم
  - چشمم به روی ساقی و گوشم به قول چنگ
  - فالی به چشم و گوش در این باب میزدم
  - نقش خیال روی تو تا وقت صبحدم
  - بر کارگاه دیده بیخواب میزدم
  - ساقی به صوت این غزلم کاسه میگرفت
  - میگفتم این سرود و می ناب میزدم
  - خوش بود وقت حافظ و فال مراد و کام
  - بر نام عمر و دولت احباب میزدم
---
با خواب و خیال به جایی نخواهید رسید. با نشستن و فکر کردن کاری از پیش نخواهید برد اگر می خواهید به مراد و کام دلتان دست پیدا کنید یا علی بگویید و خیالپردازی را کنار بگذارید و توکل به خدا کنید. راه هموار است. انشاالله که موفق می شوید.
