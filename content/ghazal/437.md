---
utid: 1000-437
title: غزل شماره ۴۳۷
_index: 437
list: غزلیات
indexes: ی
mesra:
  - ‌ ای قصّه بهشت ز کویت حکایتی
  - شرح جمال حور ز رویت روایتی
  - انفاسِ عیسی از لبِ لعلت لطیفه‌ای
  - و آب خِضِر ز نوش لبانت کنایتی
  - هر پاره از دل من و از غصّه قصّه‌ای
  - هر سطر از خصال تو وز رحمت آیتی
  - کی عطرسای مجلس روحانیان شدی
  - گل را اگر نه بوی تو کردی رعایتی
  - در آرزوی خاک ره یار سوختیم
  - یاد آور ای صبا که نکردی حمایتی
  - ‌ ای دل به هرزه دانش و عمرت به باد رفت
  - صد مایه داشتی و نکردی کفایتی
  - در آتش از خیال رخش دست می دهد
  - ساقی بیا که نیست ز دوزخ شکایتی
  - دانی مراد حافظ ازین درد و غصّه چیست؟
  - از تو کرشمه‌ای وز خسرو عنایتی
---
قصه ی زندگیتان بسیار زیبا و پر حکایت است. گاهی آنقدر شیرین است که مثل لطیفه ای از آن یاد می کنید و جوان می شوید. گاهی آنقدر غصه در آن موج می زند که تاب تحمل ندارید. قدر آن چیزی را که داشتید ندانستید و حال دارید از فراق آن می سوزید. تنها آرزویتان رهایی از غم و درد است که عنایت خداوند آن را برآورده می سازد.
