---
utid: 1000-356
title: غزل شماره ۳۵۶
_index: 356
list: غزلیات
indexes: م
mesra:
  - اگر برخیزد از دستم که با دلدار بنشینم
  - ز جام وصل می نوشم ز باغ عیش گل چینم
  - شراب تلخ صوفی سوز بنیادم بخواهد برد
  - لبم بر لب نه ای ساقی و بستان جان شیرینم
  - مگر دیوانه خواهم شد که از عشق تو شب تا روز
  - سخن با ماه می گویم پری در خواب می بینم
  - لبت شکّر به مستان داد و چشمت می به می خواران
  - منم کز غایت حرمان نه با آنم نه با اینم
  - چو هر خاکی که باد آورد فیضی بُرد از انعامت
  - ز حال بنده یاد آور که خدمتگار دیرینم
  - نه هر کو نقش نظمی زد کلامش دلپذیر آمد
  - تذرو طرفه من گیرم که چالاک است شاهینم
  - وگر باور نمیداری رو از صورتگر چین پرس
  - که مانی نسخه می خواهد ز نوک کلک مشکینم
  - رموز عشق و سرمستی ز حافظ جو نه از واعظ
  - که با جام و قدح هر شب حریف ماه و پروینم
  - وفاداری و حق گویی نه کار هر کسی باشد
  - غلام آصف ثانی جلال الحقّ و الدّینم
---
رشته ی کار از دستتان خارج شده است. کار امروزتان را به فردا موکول نکنید، هر چند می دانید راهی را که انتخاب کردهاید بسیار سخت و پر فراز و نشیب است ولی به خاطر نتیجه ی شیرینش تحمل می کنید. رحمت خداوند شامل حالتان می شود وخیلی زود به مراد دلتان می رسید. و این از وفا و صداقت ایمان و حق گویی تان می باشد.
