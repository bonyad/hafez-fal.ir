---
utid: 1000-377
title: غزل شماره ۳۷۷
_index: 377
list: غزلیات
indexes: م
mesra:
  - ما برآریم شبی دست و دعایی بکنیم
  - غم هجران تو را چاره ز جایی بکنیم
  - دل بیمار، شد از دست رفیقان مددی
  - تا طبیبش به سرآریم و دوایی بکنیم
  - آن که بی جرم برنجید و به تیغم زد و رفت
  - بازش آرید خدا را که صفایی بکنیم
  - خشک شد بیخ طرب راه خرابات کجاست
  - تا در آن آب و هوا نشو و نمایی بکنیم
  - مدد از خاطر رندان طلب ای دل ورنه
  - کار صعب است مبادا که خطایی بکنیم
  - در ره نفس کزو سینه ما بتکده شد
  - تیر آهی بگشاییم و غزایی بکنیم
  - سایه طایر کم حوصله کاری نکند
  - طلب از سایه میمون همایی بکنیم
  - دلم از پرده بشد حافظ خوش لهجه کجاست
  - تا به قول و غزلش سازِ نوایی بکنیم
---
شما را به خاطر کاری که نکرده اید متهم کرده اند. دست به دعا بردارید، فقط اوست که می تواند به شما کمک کند و مرهم دل بیمارتان باشد. در موقعیتی قرار م گیرید که باید خودتان را و هنرهایتان را نشان دهید نکند که خطا رفته باشید و دوباره همه چیز را خراب کنید. حوصله به خرج دهید. همای سعادت روی شانه های شما نشسته است به شرطی که به خدا بیشتر نزدیک شوید.
