---
utid: 1000-282
title: غزل شماره ۲۸۲
_index: 282
list: غزلیات
indexes: ش
mesra:
  - ببرد از من قرار و طاقت و هوش
  - بت سنگین دل سیمین بناگوش
  - نگاری چابکی شنگی کلهدار
  - ظریفی مه وشی ترکی قباپوش
  - ز تاب آتش سودای عشقش
  - به سان دیگ دایم می‌زنم جوش
  - چو پیراهن شوم آسوده خاطر
  - گرش همچون قبا گیرم در آغوش
  - اگر پوسیده گردد استخوانم
  - نگردد مهرت از جانم فراموش
  - دل و دینم دل و دینم ببرده‌ست
  - بر و دوشش بر و دوشش بر و دوش
  - دوای تو دوای توست حافظ
  - لب نوشش لب نوشش لب نوش
---
برای دیدن یار هوش و حواس خودتان را از دست داده اید اما مطمئن نیستید که او هم مثل شما هست یا نه و تمام فکر و اندیشه و قلب تان تسخیر او شده و دست از زندگی روزمره کشیده اید. عشق تان بسیار عمیق و پاک است، کمی صبر کنید خداوند داروی درد شما را می داند و اوست که درمانگر است.
