---
utid: 1000-272
title: غزل شماره ۲۷۲
_index: 272
list: غزلیات
indexes: ش
mesra:
  - بازآی و دل تنگ مرا مونس جان باش
  - وین سوخته را محرم اسرار نهان باش
  - زآن باده که در میکده عشق فروشند
  - ما را دو سه ساغر بده و گو رمضان باش
  - در خرقه چو آتش زدی ای عارف سالک
  - جهدی کن و سرحلقه رندان جهان باش
  - دلدار که گفتا به توام دل نگران است
  - گو میرسم اینک به سلامت، نگران باش
  - خون شد دلم از حسرت آن لعل روانبخش
  - ‌ ای درج محبت به همان مُهر و نشان باش
  - تا بر دلش از غصه غباری ننشیند
  - ‌ ای سیل سرشک از عقب نامه روان باش
  - حافظ که هوس می کندش جام جهان بین
  - گو در نظر آصف جمشید مکان باش
---
عجله کن تا از دیگران عقب نیفتی. با دل نگرانی و حرف نگرانی و حرف زدن به جایی نخواهی رسید. بسیار مواظب سلامتی خودت باش. فکر می کنی کس دیگری می خواهد مقصود و نظر تو را از چنگت بیرون بکشد ولی بدان در سرنوشت تو مقصود چیز دیگریست و نصیب کس دیگری نمی شود.
