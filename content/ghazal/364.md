---
utid: 1000-364
title: غزل شماره ۳۶۴
_index: 364
list: غزلیات
indexes: م
mesra:
  - ما بی غمان مست دل از دست داده ایم
  - همراز عشق و هم نفس جام باده ایم
  - بر ما بسی کمان ملامت کشیده اند
  - تا کار خود ز ابروی جانان گشاده ایم
  - ‌ ای گل تو دوش داغ صبوحی کشیده‌ای
  - ما آن شقایقیم که با داغ زاده ایم
  - پیر مغان ز توبه ما گر ملول شد
  - گو باده صاف کن که به عذر ایستاده ایم
  - کار از تو میرود، مددی ای دلیل راه
  - کانصاف میدهیم وز راه اوفتاده ایم
  - چون لاله می مبین و قدح در میان کار
  - این داغ بین که بر دل خونین نهاده ایم
  - گفتی که حافظ این همه رنگ و خیال چیست؟
  - نقش غلط مخوان که همان لوح ساده ایم
---
دل به دریا زده اید و از افشای رازتان هراسی ندارید. دیگر خسته شده اید و می خواهید همه کارها را یکسره کنید. تنها خودتان هستید که می توانید به اهدافتان برسید. برای کاری که انجام می دهید دلیل و مدرک دارید. حق کسی را هم پایمال نمی کنید. یکرنگ باشید تا مانعی سر راهتان سبز نشود و زودتر به حاجات خودتان برسید.
