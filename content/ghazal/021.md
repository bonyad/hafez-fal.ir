---
utid: 1000-021
title: غزل شماره ۲۱
_index: 021
list: غزلیات
indexes: ت
mesra:
  - دل و دینم شد و دلبر به ملامت برخاست
  - گفت با ما منشین کز تو سلامت برخاست
  - که شنیدی که درین بزم و می خوش بنشست
  - که نه در آخر صحبت به ندامت برخاست
  - شمع اگر زان لب خندان بزبان لافی زد
  - پیش عشاق تو شب‌ها به غرامت برخاست
  - در چمن باد بهاری ز کنار گل و سرو
  - به هواداری آن عارض و قامت برخاست
  - مست بگذشتی و از خلوتیان ملکوت
  - به تماشای تو آشوب قیامت برخاست
  - پیش رفتار تو پا بر نگرفت از خجلت
  - سرو سِرکش که به ناز قد و قامت برخاست
  - حافظ این خرقه بینداز مگر جان ببری
  - کآتش از خرقه‌ی سالوس و کرامت برخاست
---
ایمانت را قوی تر کن تا از رنج ملامت نجات یابی. گرفتاریت برطرف می شود. اگر در عین غمگینی خندیدی شاهکار کرده ای. کسانی که طرفداری تو را می کنند و از آشوب و غوغا نجاتت می دهند. تغییری در خود و افکارت بده. بدی ها را آتش بزن و بخشندگی را در خود پرورش بده.
