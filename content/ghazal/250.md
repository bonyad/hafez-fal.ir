---
utid: 1000-250
title: غزل شماره ۲۵۰
_index: 250
list: غزلیات
indexes: ر
mesra:
  - روی بنما و وجود خودم از یاد ببر
  - خرمن سوختگان را همه گو باد ببر
  - ما چو دادیم دل و دیده به طوفان بلا
  - گو بیا سیل غم و خانه ز بنیاد ببر
  - زلف چون عنبر خامَش که ببوید هیهات
  - ‌ ای دل خام طمع این سخن از یاد ببر
  - سینه گو شعله آتشکده پارس بکُش
  - دیده گو آب رخ دجله بغداد ببر
  - دولت پیر مغان باد که باقی سهل است
  - دیگری گو برو و نام من از یاد ببر
  - سعی نابرده درین راه به جایی نرسی
  - مُزد اگر می‌طلبی طاعتِ اُستاد ببر
  - روز مرگم نفسی وعده دیدار بده
  - وانگهم تا به لحد فارغ و آزاد ببر
  - دوش می‌گفت به مژگان درازت بکُشم
  - یا رب از خاطرش اندیشه بیداد ببر
  - حافظ اندیشه کن از نازکی خاطر یار
  - برو از درگهش این ناله و فریاد ببر
---
برای رهایی از غم خودتان را به هر آب و آتشی می زنید، جگر سوخته ای دارید که حتی با آب یک رودخانه هم خنک نمی شود. حاضر هستید همه ی مشقات را به جان بخرید به شرط اینکه به دولت و بخت خودتان برسید. به قول معروف تا کار نکنید مزدی هم دریافت نمی کنید پس تلاش کنید تا زمانی که جان در بدن دارید.
